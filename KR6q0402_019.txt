#-*- mode: mandoku-view; -*-
#+DATE: 2015-08-30 21:51:15.788177
#+TITLE: 破山禪師語錄
#+PROPERTY: CBETA_ID J26nB177
#+PROPERTY: ID KR6q0402
#+PROPERTY: SOURCE Jiaxing Canon Vol. 26, No. B177
#+PROPERTY: VOL 26
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0402_J_019-0083b> 
#+PROPERTY: JUAN 19

 破山禪師語錄卷第十九¶
當陽玉泉嗣法門人印正等編¶

雜偈二¶

遊靈谷寺¶

#+BEGIN_VERSE
「　偶來靈谷法堂上坐聽松聲遞遠鐘莫是誌公時說¶法廣長舌底露機鋒
#+END_VERSE
」¶

過七佛菴¶

#+BEGIN_VERSE
「　拄杖敲開七佛頭濃濃法乳四泓流崖前石虎多驚¶怪吼起獰龍逐浪遊
#+END_VERSE
」¶

宿閱藏菴¶

#+BEGIN_VERSE
「　半是街頭半是山鬧叢叢地自閑夜深欲坐無燈¶火便把殘經對月看
#+END_VERSE
」¶

金陵靜心禪師請題指月軒¶

#+BEGIN_VERSE
「　幾句閑言話滿天中無一句可君前法堂艸長深千¶尺未敢題詩指月軒
#+END_VERSE
」¶

永慶寺¶

#+BEGIN_VERSE
「　踢倒須彌鏡影空逢人徒鼓舌尖紅黃鸝不識吾師¶意叫落庭前一樹風
#+END_VERSE
」¶

崖艇¶

#+BEGIN_VERSE
「　孤艇危崖款乃聲而今滿載未通津天僊橋自牢關¶鎖直至驢年不放行
#+END_VERSE
」¶

圓津禪人請題推蓬室¶

#+BEGIN_VERSE
「　船子推蓬數十秋一朝取食到鉤頭煙波不許人偷¶住帶月和魚卻覆舟
#+END_VERSE
」¶

佛恩寺除夕¶

#+BEGIN_VERSE
「　二十餘年山海遊歸來特地一場愁兒孫伎倆驢年¶盡難盡佛恩深莫酬
#+END_VERSE
」¶

宿三臺寺¶

#+BEGIN_VERSE
「　夜宿三臺景物幽夢魂深入古谿頭魚龍不許淹留¶住放出波心月滿樓
#+END_VERSE
」
<pb:KR6q0402_J_019-0083c>¶

寓三教寺¶

#+BEGIN_VERSE
「　為月開門笑滿山光樓聲發骨毛寒老僧無別營清¶供待客惟將竹數竿
#+END_VERSE
」¶

大覺寺¶

#+BEGIN_VERSE
「　大覺堂前無夢人眼光炯炯射眉橫有時爍破四天¶下更許誰來打葛藤
#+END_VERSE
」¶

天福菴¶

#+BEGIN_VERSE
「　天福精藍傍石開藤華幽鳥任徘徊此中結就西方¶境更不如何雜念來
#+END_VERSE
」¶

白兔亭¶

#+BEGIN_VERSE
「　奇異山川忽地靈雲巢月窟復誰新於中白兔今何¶在笑指崖前瀑布聲
#+END_VERSE
」¶

三過蟠龍洞值雨¶

#+BEGIN_VERSE
「　艸鞋三過路頭窮只見蒼崖不見龍轉盻和雲飛杖¶底打風打雨躍長空
#+END_VERSE
」¶

中慶寺水口¶

#+BEGIN_VERSE
「　雲樹千重山鎖之中分一派透曹谿艸鞋也解騎香¶象截流直上翠微西
#+END_VERSE
」¶

雪獅子¶

#+BEGIN_VERSE
「　平空降下雪獅兒牙爪雖伸未喫時引得白拈賊智¶起連更曉夜要偷騎
#+END_VERSE
」¶

木魚¶

#+BEGIN_VERSE
「　鱗甲通身解吼哮皈依三寶勿辭勞連經棒打如何¶說只為頑皮困寂寥
#+END_VERSE
」¶

鐘¶

#+BEGIN_VERSE
「　晨昏走起一聲鐘下下聽來徹底空惟有棒頭緩急¶處阿誰向此悟圓通
#+END_VERSE
」¶

燕¶

#+BEGIN_VERSE
「　去年東住今年西只為翀霄幾箇兒養得兒肥母卻¶瘦高飛不憶臥巢時
#+END_VERSE
」
<pb:KR6q0402_J_019-0084a>¶

#+BEGIN_VERSE
「　燕語喃喃來上堂隨邪逐惡肆顛狂也知法大機難¶荷血口徒將挂短墻
#+END_VERSE
」¶

拄杖¶

#+BEGIN_VERSE
「　直條條地性忠良遇險逢危善主張歷盡千山與萬¶水偏能扶弱不扶強
#+END_VERSE
」¶

佛手中柑¶

#+BEGIN_VERSE
「　莫道無情不說法無情卻又有多知踊身高七多羅¶樹也解捏拳誑小兒
#+END_VERSE
」¶

竹¶

#+BEGIN_VERSE
「　月明簾外打之遶荊棘林中走出頭拄地撐天應有¶節雄風猛雨亦無愁
#+END_VERSE
」¶

#+BEGIN_VERSE
「　出土獰芽洞劫前離披晴雨勢參天有時作舞風雲¶際贏得心虛節更堅
#+END_VERSE
」¶

竹鞭¶

#+BEGIN_VERSE
「　盤根錯節老山林不守煙霞逐陸沉落在老僧惡辣¶手追風千里聽鞭音
#+END_VERSE
」¶

移新荷¶

#+BEGIN_VERSE
「　種自污泥開白蓮就中無染是天然應知濁世多賢¶哲豈在隨方又逐圓
#+END_VERSE
」¶

即事¶

#+BEGIN_VERSE
「　源頭一滴向東流汎漲聲驚客夢浮不是橋梁關鎖¶住彌天彌地孰為儔
#+END_VERSE
」¶

偶成¶

#+BEGIN_VERSE
「　茅屋深林人罕知悄然做首蒲團詩念來句句無平¶仄引得冬瓜瓠子疑
#+END_VERSE
」¶

#+BEGIN_VERSE
「　昨夜胡人來說夢一天星月照長空翻身挨得枕頭¶走疑是繩床化毒龍
#+END_VERSE
」¶

過瀘陽¶

#+BEGIN_VERSE
「　竹杖肩輿入市廛大驚小怪亂言傳雖無道況垂千¶古卻有禪名播萬年
#+END_VERSE
」
<pb:KR6q0402_J_019-0084b>¶

留別¶

#+BEGIN_VERSE
「　相逢相別遠桃谿拄杖頭邊雨淚垂點點盡成萍水¶意不知何處又同期
#+END_VERSE
」¶

#+BEGIN_VERSE
「　自別巫山十二峰杖頭腳底意重重分明為了兒孫¶債拈得三巴飽肚中
#+END_VERSE
」¶

世變口占¶

#+BEGIN_VERSE
「　生不逢時業障多無端將我老身磨若能空得無何¶有隨處披襟唱哩囉
#+END_VERSE
」¶

夢中占¶

#+BEGIN_VERSE
「　夢裏人來問道驀頭痛與一拳不知他醒我醒惟見¶血痕現前
#+END_VERSE
」¶

師被蜈蚣螫口占¶

#+BEGIN_VERSE
「　小小蜈蚣百隻臂大悲千手亦如是雖然示現不同¶途總要令人中毒氣
#+END_VERSE
」¶

眾乞開示師拈梨子示之眾不契遂占此¶

#+BEGIN_VERSE
「　雲水紛紛覓指歸病僧倏倏頓開扉目前無賸閒家¶具惟有酸梨接鈍機
#+END_VERSE
」¶

眾備禮儀進方丈為師慶生師拈拄杖一時打散以偈復之¶

#+BEGIN_VERSE
「　滿堂雲水亂紛紛竟為吾儕引禍根怒起茶條惡辣¶辣為人開口說無生
#+END_VERSE
」¶

癸巳冬師謂能事畢矣欲建活埋菴于佛香寺之後時二三子請題師信筆書之¶

#+BEGIN_VERSE
「　韜名晦跡隱山阿雲任高飛鳥任過堪笑諸方水火¶葬無能奈我活埋何
#+END_VERSE
」¶

和會稽女郎三首¶

#+BEGIN_VERSE
「　英姿一旦破風塵把筆三行淚滿身題罷墨華香宇¶宙等閑不與世同春
#+END_VERSE
」¶

#+BEGIN_VERSE
「　肩戈荷戟征途遊虎穴臬巢歲月悠可惜不從忠烈¶死空將淚墨染墻頭
#+END_VERSE
」
<pb:KR6q0402_J_019-0084c>¶

#+BEGIN_VERSE
「　錯節盤根問阿誰撐天拄地復何悲分明一具風流¶骨留與風流人淚垂
#+END_VERSE
」¶

上天童悟和尚塔前¶

#+BEGIN_VERSE
「　師逝江南十載餘烽煙不息阻征途汗顏擬則機緣¶去恐我同門罵瞎驢
#+END_VERSE
」¶

師至泖橋寺冰鏡上人乞偈¶

#+BEGIN_VERSE
「　偶來泖上鼓玄風吹起波濤瀰望中跛鱉盲龜俱浸¶殺唯拋一縷釣獰龍
#+END_VERSE
」¶

次秋潭大師題茂敘孫居士嘯竹亭韻¶

#+BEGIN_VERSE
「　獨為逃禪遠世尋雙谿橋去水雲深想君共我同流¶也日坐蒲團嘯竹林
#+END_VERSE
」¶

#+BEGIN_VERSE
「　無意時時把念消有來買石得雲饒前村幾箇籬笆¶竹節節枝枝長過橋
#+END_VERSE
」¶

美人卷(呂相國請題)¶

#+BEGIN_VERSE
「　古卷呈來索筆書毫端說法令人蘇圖成一具風流¶骨時與老僧圓戒珠
#+END_VERSE
」¶

一陽李將軍請為小青龍說法¶

#+BEGIN_VERSE
「　現躍飛騰久蜀東功成名遂可行空老僧降在缽盂¶裏靜聽君王指日封
#+END_VERSE
」¶

含輝王居士請題牡丹梅竹蒲萄四畫¶

#+BEGIN_VERSE
「　豐隆富貴天然別錦繡叢中第一苗不逐四時風雨¶然突出眾英豪
#+END_VERSE
」¶

#+BEGIN_VERSE
「　嚴霜寒盡露春色六出香飄傲雪前落得幾枝撐破¶月清光點點映池邊
#+END_VERSE
」¶

#+BEGIN_VERSE
「　風晴雨露倒斜陰話盡節堅虛內心拄地撐天赤骨¶聿任教枝上葉森森
#+END_VERSE
」¶

#+BEGIN_VERSE
「　枯藤茂葉垂多子引得鴉穿並鼠侵珍重主人生愛¶惜錦堂顆顆復生生
#+END_VERSE
」¶

天錫姚文學請題畫蕙¶

#+BEGIN_VERSE
「　華開幽谷正芳芬引得遊蜂亂碧岑媿我詩人無措
<pb:KR6q0402_J_019-0085a>¶手隨風飄落野情生
#+END_VERSE
」¶

圓知禪人請題血書華嚴經¶

#+BEGIN_VERSE
「　海墨能書我佛經如何不滿上人心金刀斷舌血流¶筆寫盡河沙數轉深船子捨身為法夾山掩耳知音¶不如梵禪客舌尖上轉根本法輪
#+END_VERSE
」¶

寄均一契友¶

#+BEGIN_VERSE
「　聞君結箇尖頭屋坐臥經行煨榾柮撥火星飛品字¶爐溈山公案重拈出噫你也呵呵我也咄咄
#+END_VERSE
」¶

號塊雪禪人¶

#+BEGIN_VERSE
「　凝凝塊雪靡同眾例儼若銀山宛如珂月清光爍爍¶兮梅分餘襲寒威凜凜兮柏轉奇色龐公曾問泉禪¶客當下聞風而結舌
#+END_VERSE
」¶

號白山禪人¶

#+BEGIN_VERSE
「　卉木叢林幾墮淚了無一地可生根衲僧腳底纔輕¶觸瓦礫石頭皆動瞋呵呵白山白山其惟公親
#+END_VERSE
」¶

贈紹光禪宿建塔¶

#+BEGIN_VERSE
「　四野青黃菜麥田中通一竅自天然吾師法性皆充¶滿永胤兒孫續祖傳
#+END_VERSE
」¶

訪悠也上座¶

#+BEGIN_VERSE
「　白雲深處老僧多笑月吟風只恁麼非我安心欺佛¶祖從來不打葛藤窩
#+END_VERSE
」¶

訪西林鏡宗主人¶

#+BEGIN_VERSE
「　斂衣赤腳過西林步步泥蹤蹋翠岑獨有鏡公善著¶便一瓢惡水洗煙塵
#+END_VERSE
」¶

雖愚王春元赴京會試舟中著險請偈復去¶

#+BEGIN_VERSE
「　浩渺洪波始徹機雲雷相送入龍扉涌身躍出長安¶道已是心空及第歸
#+END_VERSE
」¶

瑞虞蕭居士為母誕請偈¶

#+BEGIN_VERSE
「　千古蟠桃味異常等閑不與世人嘗裏頭仁自驢年¶種一度華開一度香
#+END_VERSE
」
<pb:KR6q0402_J_019-0085b>¶

訪遍周上人¶

#+BEGIN_VERSE
「　貪幽獨坐小齋中話及當年有異同拄杖到山開正¶眼依然還是舊家風
#+END_VERSE
」¶

示心所曹居士¶

#+BEGIN_VERSE
「　一腳蹋破髑髏豁開頂門正眼洞徹虎穴魔宮了知¶佛心祖膽呵呵任君天下縱橫行莫道破山門庭半¶開半掩
#+END_VERSE
」¶

敬樓孫居士七十請偈¶

#+BEGIN_VERSE
「　七十年前未有身就中孰肯契無生知君已得桃園¶令莫道重陽菊不春
#+END_VERSE
」¶

安然上座入山呈偈師拈此復之¶

#+BEGIN_VERSE
「　畢竟如何是本意腳跟點地鼻遼天萬峰自不行周¶禮時把芒鞋顛倒穿
#+END_VERSE
」¶

與拱北羅居士坐話¶

#+BEGIN_VERSE
「　子期善聽伯牙琴流水高山共此心古調試將今日¶操坐中能得幾知音
#+END_VERSE
」¶

現儒楊居士元霄獻燈請題¶

#+BEGIN_VERSE
「　一機纔動萬機隨出入縱橫任所之只為就中三昧¶火令人生出許多疑
#+END_VERSE
」¶

目光秀上人倣陳艸蟲¶

#+BEGIN_VERSE
「　正言艸蟲光秀放其中秀氣過天壤有時撞著鐵崑¶崙千古令人無限想
#+END_VERSE
」¶

警眾¶

#+BEGIN_VERSE
「　堪笑時人筆硯禪攢華簇錦露𦆆纖若然可當生平¶事七破蒲團是浪傳
#+END_VERSE
」¶

弔西崑譚涪侯¶

#+BEGIN_VERSE
「　蜀東山水起王侯惱恨灘高不讓流委盡一身全故¶國忠魂千古自悠悠
#+END_VERSE
」¶

弔首四譚銓曹¶

#+BEGIN_VERSE
「　五十餘年極樂邦何須更去覓西方蓮華迥出污泥
<pb:KR6q0402_J_019-0085c>¶外狼籍枝頭多少香
#+END_VERSE
」¶

弔蒼松門人¶

#+BEGIN_VERSE
「　秖望蒼松鶴夢長誰期巢冷自乖張頻揩淚眼空惆¶悵依舊收歸破缽囊
#+END_VERSE
」¶

弔耳毒法孫¶

#+BEGIN_VERSE
「　大哉法道繼兒孫水有源頭木有根一旦不知誰薄¶命獨留孤雁淚荒村
#+END_VERSE
」¶

重晤本明上座¶

#+BEGIN_VERSE
「　干戈隊裏幾經秋恐我師徒難聚頭今日相逢舒一¶笑兩城煙水共悠悠
#+END_VERSE
」¶

重晤蓮月上座並目語錄¶

#+BEGIN_VERSE
「　一別剛十載道行天下聞足徵平素志處處不人情
#+END_VERSE
」¶

寓公高居士西園看新荷¶

#+BEGIN_VERSE
「　久在淤泥裏堆堆出水奇風生魚性悅挨落香滿池¶突出清波外香風莫可論鼻尖情未瞥空付買舟人¶何處來奇種孤標出污泥自知較一半信口曰芙蕖
#+END_VERSE
」¶

坐禪箴¶

#+BEGIN_VERSE
「　赤肉團強名心似物非物於中靈達者承當剎那頃¶一失空教十萬程最微密極精明日用尋常當念存¶靜無跡種有聲擬取卻成兩箇人終日獃獃坐石窟¶蒲團幾破成癡兀但看庭前柏與松迥然獨露傲霜¶骨
#+END_VERSE
」¶

學道四箴¶

#+BEGIN_VERSE
「　念佛一聲漱口三日若不佛念如水浸石
#+END_VERSE
」¶

#+BEGIN_VERSE
「　打魚念經經且是路若不修行如風過樹
#+END_VERSE
」¶

#+BEGIN_VERSE
「　戒急乘緩乘急戒緩若不持犯如雞卜卵
#+END_VERSE
」¶

#+BEGIN_VERSE
「　一句話頭擊塗毒鼓若不因循如貓捕鼠
#+END_VERSE
」¶

病中十二時歌¶

#+BEGIN_VERSE
「　病到子。熱退寒微起。取被加。誰覺誰生死。
#+END_VERSE
」¶

#+BEGIN_VERSE
「　病到丑。曉雞盡開口。聲縱橫。幾穿人耳右。
#+END_VERSE
」
<pb:KR6q0402_J_019-0086a>¶

#+BEGIN_VERSE
「　病到寅。窗光射枕頻。眠不住。起聽烏鴉聲。
#+END_VERSE
」¶

#+BEGIN_VERSE
「　病到卯。瓔珞粥熟了。滿缽盛。只要肚皮飽。
#+END_VERSE
」¶

#+BEGIN_VERSE
「　病到辰。斗室漫經行。鞋蹋破。露出箇腳跟。
#+END_VERSE
」¶

#+BEGIN_VERSE
「　病到巳。焚香打鼓笛。誰知音。拍拍令如是。
#+END_VERSE
」¶

#+BEGIN_VERSE
「　病到午。坐究拈八苦。法安閒。何用強張主。
#+END_VERSE
」¶

#+BEGIN_VERSE
「　病到未。無米飯炊至。任飽餐。一種沒意味。
#+END_VERSE
」¶

#+BEGIN_VERSE
「　病到申。烹茶活命根。渴可解。漫道趙州賓。
#+END_VERSE
」¶

#+BEGIN_VERSE
「　病到酉。落日驚霜叟。擬欲惺。蝦跳不出斗。
#+END_VERSE
」¶

#+BEGIN_VERSE
「　病到戌。黑風來迷目。度紙燈。照破無明窟。
#+END_VERSE
」¶

#+BEGIN_VERSE
「　病到亥。衲被蒙頭蓋。忽醒來。齁鼾何處在。
#+END_VERSE
」¶

頌普明禪師牧牛圖并次韻¶

#+BEGIN_VERSE
「　頭角崢嶸便吼哮。奔兢煙水路迢遙。牧童艸料渾無¶戀。孰肯平田犯稼苗。
#+END_VERSE
」¶

#+BEGIN_VERSE
「　牛兒鼻孔被繩穿。放去收來不假鞭。擬向東西兩處¶觸。一回入艸一回牽。
#+END_VERSE
」¶

#+BEGIN_VERSE
「　年深日久嬾奔馳。雲影谿光逐漸隨。任是上林華鳥¶過。聲聲難喚牧兒疲。
#+END_VERSE
」¶

#+BEGIN_VERSE
「　計窮力極喚回頭。漫把鞭繩閒放柔。七縱八擒縛樹¶下。山童猶未肯停留。
#+END_VERSE
」¶

#+BEGIN_VERSE
「　山間林下水谿邊。一飽無餘慶快然。撒手童兒歸路¶晚。牛相隨去渾忘牽。
#+END_VERSE
」¶

#+BEGIN_VERSE
「　穩眠露地自如如。陽燄空華何所拘。松韻山頭弄鐵¶笛。輕輕吹醒樂無餘。
#+END_VERSE
」¶

#+BEGIN_VERSE
「　南北東西任運中。腳頭腳底艸茸茸。飽餐只賸些些¶意。留與山童瞌睡濃。
#+END_VERSE
」¶

#+BEGIN_VERSE
「　雲牛一片白其中。那有雌黃與異同。就裏欲分纖細¶子。騰騰任運復西東。
#+END_VERSE
」¶

#+BEGIN_VERSE
「　牧童鼓掌自閒閒。始信牛蹤沒此間。遂得殷勤漫且¶喜。猶存星月照幽關。
#+END_VERSE
」¶

#+BEGIN_VERSE
「　人牛頓盡絕形蹤。浩浩光吞宇宙空。明月蘆華來問
<pb:KR6q0402_J_019-0086b>¶的。東風吹起自叢叢。
#+END_VERSE
」¶

題梵儀上人小像¶

#+BEGIN_VERSE
「　手持麈尾。身靠幽石。雖不在焉。儼然如是。呵呵。也不¶向伯牙處知音。只愛打宗門中鼓笛。
#+END_VERSE
」¶

題行圓珠上座小像¶

#+BEGIN_VERSE
「　坐維摩床。披忍辱鎧。持塵為人。無人喝采。呵呵。堪笑¶丹青。恨不與渠描出箇瀟瀟灑灑。
#+END_VERSE
」¶

題不二禪人小像¶

#+BEGIN_VERSE
「　長松之下。瀟瀟灑灑。問是阿誰。不二道者。呵呵。經風¶經雨老春秋。然自不知幾年也。
#+END_VERSE
」¶

題茂敘孫居士像¶

#+BEGIN_VERSE
「　者漢痛快。攜僧物外。欲談佛書。指聽天籟。悟是音聲。¶開茲情解。口耶耳耶。無在不在。咦。嘻嘻。雄心漫作冷¶灰然。健足且完山水債。
#+END_VERSE
」¶

題超然居士像¶

#+BEGIN_VERSE
「　咄哉賢士。曰之超然。優游物外。心性乃恬。可惜不曾¶遇毒手。至今猶欠艸鞋錢。赤雙腳走。方又不方。圓又¶不圓。鈍置在紙畫上山水間。孤獨獨地守到驢年。
#+END_VERSE
」¶

題西橋陳居士像¶

#+BEGIN_VERSE
「　紅塵堆裏藏身。白法門中著腳。賺去賺來。一生臨危。¶無得無說。復震威喝一喝云。低聲低聲。切不可驚醒¶我孤松下底羸鶴。
#+END_VERSE
」¶

題良玉施居士像¶

#+BEGIN_VERSE
「　若道是假。眉目分明。若道是真。動靜不形。真既真不¶得。假又假不成。真假俱不立。畢竟是何人。呵呵。堪笑¶本源自性天真佛。只為脂粉難脫身。
#+END_VERSE
」¶

題君錫程居士像¶

#+BEGIN_VERSE
「　一株松下一堆石。獨坐其中消白日。真箇渠儂得自¶由。卷舒畢竟無蹤跡。
#+END_VERSE
」¶

題育吾金居士像
<pb:KR6q0402_J_019-0086c>¶

#+BEGIN_VERSE
「　松雲密密飛來去。來去無心無巴鼻。只此分身兩處¶看。盤阤石上多兄弟。
#+END_VERSE
」¶

題念中程居士像¶

#+BEGIN_VERSE
「　者箇怪樣。畫來到相。蒲團坐穿。一味倔強。
#+END_VERSE
」¶

題默臺凌居士像¶

#+BEGIN_VERSE
「　髭鬚眉目儼然爾。是箇赤窮好漢子。獨坐靜聞山石¶中。一聲野鶴松濤起。
#+END_VERSE
」¶

題瀛台吳居士像¶

#+BEGIN_VERSE
「　是一卻成二。道二仍不是。放下兩頭機。松鍼錐滿地。¶問取老人意若何。吾知壽命等幽石。
#+END_VERSE
」¶

題象崖門人像¶

#+BEGIN_VERSE
「　描亦不成。畫亦不就。說是吾徒。恐非唧溜。呵呵。堪笑¶落於人天痛。與兒孫作箇領袖。
#+END_VERSE
」¶

題永真上人像¶

#+BEGIN_VERSE
「　手握金扇。缾插桃華。始得渠力。香遍天涯。靈雲見而¶不疑兮。笑倒玄沙。鹽官索而有意兮。惱殺渠家。拈此¶二物而格真兮。知音可嘉。咦。卷舒密密全生殺。開落¶明明示正邪。
#+END_VERSE
」¶

題碧虛禪宿行樂圖¶

#+BEGIN_VERSE
「　行住坐臥。人之威儀。松竹梅石。世之秀氣。器界根身。¶萬法歸一。爾鼻兮香金爐。爾足兮蹋頑石。爾耳兮聲¶幽松。爾手兮執如意。尚餘梅與竹。堅節而素質。呵呵。¶堪笑爾碧虛。堂堂乎若是。
#+END_VERSE
」¶

#+BEGIN_VERSE
「　頭戴棕笠。腳繫芒鞋。握條鋤柄。聲震如雷。祖翁田地¶兮何愁不辦。狐兔窠窟兮誰懼不摧。有時向三家村¶裏刈茅鏟艸。有時向萬壑雲中誅藥採萊。有時向孤¶峰頂上穵孔尋蛇打。有時向浩渺波中淘沙聚塔來。¶說甚麼佛魔孔老。論甚麼化溼卵胎。咦。都盧到者漢¶手裏。一坑活埋。
#+END_VERSE
」¶

題空外門人行樂圖
<pb:KR6q0402_J_019-0087a>¶

#+BEGIN_VERSE
「　真空物外。物外真空。有口如啞。有耳如聾。問渠似木¶雕泥塑。打伊若電拂雷轟。今日卻知些須痛癢。列在¶獅子群中。咦青。松雲樹。參前參後。白棒麤拳。打雨打¶風。
#+END_VERSE
」¶

題慧林上人行樂圖¶

#+BEGIN_VERSE
「　嬾散自若。志耽丘壑。茶烹松柏。粥煮瓔珞。有漏笊籬。¶無漏木杓。半生參方。始遂行腳。行腳之事。慧公蹋著。¶走破鐵鞋。歸家穩坐。
#+END_VERSE
」¶

題敬雲施居士行樂圖¶

#+BEGIN_VERSE
「　手攜竹杖。頭頂箬笠。就塵勞中。作諸佛事。一日卻來。¶山邊水際。悟徹源頭。不隔咫尺。欲予書讚。無可呈似。¶只好將錯就錯。借伊杖頭出氣。
#+END_VERSE
」¶

題屺瞻趙居士行樂圖¶

#+BEGIN_VERSE
「　華屋裏。幽松下。同雲鶴。任瀟灑。咄。問是君子儒小人¶儒。總不出者箇之乎也者。
#+END_VERSE
」¶

題華仲李居士行樂圖¶

#+BEGIN_VERSE
「　一具傲物骨。老高堆世上。為人直稜稜。行事空蕩蕩。¶咦。莫是訶佛罵祖之流。做箇出格在家和尚。
#+END_VERSE
」¶

題玉可張居士行樂圖¶

#+BEGIN_VERSE
「　山邊水際暫跏趺。風送華聲落畫圖。兩耳圓通忽悟¶得。呼童叉手罷琴書。
#+END_VERSE
」¶

題洪宇黃居士行樂圖¶

#+BEGIN_VERSE
「　迥迥孤孤出小松。其中坐者亦於同。四時不怕經寒¶暑。誰肯低頭立下風。
#+END_VERSE
」¶

題廣生費居士行樂圖¶

#+BEGIN_VERSE
「　聲和響順。形直影端。罵之讚之。亦無兩般。阿呵呵。堪¶笑七十餘歲底老漢。興同龜鶴齊年。
#+END_VERSE
」¶

題華宇吳居士金蘭文會圖¶

#+BEGIN_VERSE
「　八箇弟兄。兩箇姊妹。共遊林園。各逞習氣。有者向華¶柳岸上賞不盡底風流。有者向茶酒甕頭飲不盡底
<pb:KR6q0402_J_019-0087b>¶滋味。有者向黑白盤中搬不盡底伎倆。有者向竹石¶山間談不盡底妙義。咄。到此勿論僧俗男女愚之與¶智。總是一番戲具。
#+END_VERSE
」¶

題古淑沈居士行樂圖¶

#+BEGIN_VERSE
「　山有奇峰。峰有奇松。松濤日吼。音穿洞口。古淑坐中。¶悟耳圓通。手持竹杖。經行沼上。看白鷺鶿。疑是雪飛。¶以杖逐魚。渾忘我殊。疑此信此。非人不爾。夢之覺之。¶吾何汝師。
#+END_VERSE
」¶

題棧道圖¶

#+BEGIN_VERSE
「　山山有雲。樹樹有鳥。谿谿有橋。路路有艸。唯我蜀道¶之更難。人馬平空而縹緲。
#+END_VERSE
」¶

題非非禪人自謂息息關¶

#+BEGIN_VERSE
「　息息關。息息關。雲底月。水底山。風自鼓。波自瀾。人自¶鬧。心自閒。看華落。看鳥還。非非老。莫顢頇。莫顢頇。
#+END_VERSE
」¶

題去凡嚴居士自謂𨍏轢道人¶

#+BEGIN_VERSE
「　與世人交。獸心人面。與衲子交。人心獸面。出其言也。¶驅雷掣電。發其機也。當鋒拄箭。擬非莫非。欲辯莫辯。¶者箇慘怪東西。如何形容得善。呵呵。大清國裏難著¶渠。甘作秦時𨍏轢鑽。
#+END_VERSE
」¶

號敏樹門人¶

#+BEGIN_VERSE
「　堪笑陳蒲鞋。記濟為大樹。蓋蔭天下人。其根深於土。¶土因地道殊。則產人亦異。斯人叩我前。取我授懸記。¶信口而號之。敏樹亦如是。
#+END_VERSE
」¶

號語豆李孝廉¶

萬籟有聲。皆語也。而語風語雨語木。皆聲之應響也。¶
則未契聲前。不物為何物也。昔古德見僧看經。即語¶
曰。數黑豆作麼。曰。黑豆換人眼睛珠。又善財參遍處。¶
黑豆未生芽。凡聖人示教。乃豆耳。故以語豆號之。令¶
天下人從生至生。從劫至劫。計窮力極。數莫能盡。¶

萬峰景
<pb:KR6q0402_J_019-0087c>¶

寶石坡¶

#+BEGIN_VERSE
「　萬壑千崖盡薜蘿。中通一徑插天窩。隨明隨暗隨時¶鑑。是故稱石寶石坡。
#+END_VERSE
」¶

金鵝池¶

#+BEGIN_VERSE
「　山頂有池天自開。無清無濁無塵埃。絲毫不放人間¶去。留與金鵝飛往來。
#+END_VERSE
」¶

響山子¶

#+BEGIN_VERSE
「　響山獨不為誰響。人去人來驗伎倆。輕重須教腳下¶裁。知音幾箇行高上。
#+END_VERSE
」¶

天龍峰¶

#+BEGIN_VERSE
「　天龍高出萬峰中。耀日騰輝迥不同。四海波濤無處¶覓。源頭向此為開通。
#+END_VERSE
」¶

大歇場¶

#+BEGIN_VERSE
「　一條驀直山巔路。到頂分明大歇場。多少往來尋劍¶客。不知幾箇肯承當。
#+END_VERSE
」¶

蒲峽口¶

#+BEGIN_VERSE
「　兩岸藤華封峽口。中流一派水聲香。茄瓢也解生天¶耳。攛下池中掬起嘗。
#+END_VERSE
」¶

馬鞍石¶

#+BEGIN_VERSE
「　路傍有石名馬鞍。不許人來騎上山。留與老僧標境¶致。太平永不借征番。
#+END_VERSE
」¶

滑石板¶

#+BEGIN_VERSE
「　千尋滑石鎖深谿。一片油苔長渺濔。珍重往來高著¶眼。莫教沿路生狐疑。
#+END_VERSE
」¶

涼水井¶

#+BEGIN_VERSE
「　高原平地不思住。卻住山腰大路傍。為要與人濟熱¶惱。千金難換冷心腸。
#+END_VERSE
」¶

虎跳丫¶

#+BEGIN_VERSE
「　連節峰中通一竅。雲煙未敢私籠罩。有時徹底浪桃¶華。贏得龍遊並虎跳。
#+END_VERSE
」
<pb:KR6q0402_J_019-0088a>¶

飛雲石¶

#+BEGIN_VERSE
「　頑石如雲挂碧空。半隨煙雨半隨風。天然竅裏分清¶濁。不許時人話淡濃。
#+END_VERSE
」¶

虎兒崖¶

#+BEGIN_VERSE
「　崖穴深幽別有奇。亦藏猛虎亦藏獅。眼窺宇宙人無¶數。能得幾來偷去騎。
#+END_VERSE
」¶

長松嶺¶

#+BEGIN_VERSE
「　一畝長松堪繫鶴。數竿修竹可留僧。道人已是深山¶客。俗駕如梭不到門。
#+END_VERSE
」¶

琴案山¶

#+BEGIN_VERSE
「　天然琴案迥崖山。終日風雲不倦彈。靜聽箇中何曲¶調。聲聲韻出萬年懽。
#+END_VERSE
」¶

#+BEGIN_VERSE
「　寶石坡。金鵝池。響山消息勿狐疑。大歇場中選佛祖。¶太平寺裏喝獅兒。
#+END_VERSE
」¶

#+BEGIN_VERSE
「　天上坐。痛快居。竹籬茆舍四窗虛。其中盡是白雲父。¶來去無蹤意自如。
#+END_VERSE
」¶
破山禪師語錄卷第十九¶

(中州信善符雲臺　韓慧深　劉發清　蔡應¶
龍　江陵信善陳明性　朱妙圓　馮發德同¶
刻¶
破山和尚語錄第十九卷　清谿發泰禪人對¶
　秀水謝文英書　倪君亮子天章雲望刊)¶

(康熙庚申年季春月嘉禾楞嚴般若坊附藏流通)
<pb:KR6q0402_J_019-0088b>¶

