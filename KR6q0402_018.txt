# -*- mode: mandoku-view; -*-
#+DATE: 2016-06-08 5:34
#+TITLE: 破山禪師語錄
#+PROPERTY: CBETA_ID J26nB177
#+PROPERTY: ID KR6q0402
#+PROPERTY: SOURCE Jiaxing Canon Vol. 26, No. B177
#+PROPERTY: VOL 26
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0402_J_018-0078c> 
#+PROPERTY: JUAN 18
破山禪師語錄卷第十八¶
當陽玉泉嗣法門人印正等編¶

* 雜偈一¶

** 金粟辭師歸蜀¶

#+BEGIN_VERSE
「　適來此處寄殘身不覺疏慵病日深慚愧坐消檀信¶食躊躕辜負行人心艸鞋腳底龍蛇兢拄杖頭邊佛¶祖沉八萬四千功德聚了無一法報叢林」
#+END_VERSE
¶

#+BEGIN_VERSE
「　業業瞻風五六秋腳跟下事愈沉浮且隨夢眼回川¶去刈把山茅來蓋頭火種刀耕糲粥飯于騰萬倒養¶高流有時穿著吾師鼻拽向人前賣不休」
#+END_VERSE
¶

** 辭檇李檀越¶

#+BEGIN_VERSE
「　打水魚頭漸覺酸不如歸去且圖安零星佛法奚終¶用些子離騷曷足歡月冷南山飄箇葉舟行西國入¶重巒此方未盡鋒鋩興在處推蓬下釣竿」
#+END_VERSE
¶

** 次我劬樊總制韻¶

#+BEGIN_VERSE
「　兩來此地適奇逢一棒當頭繼祖風行腳尚乖荊棘¶路歸家應笑野狐蹤忘機喜見窗前鳥落節愁聞飯¶後鐘不是老僧多賣弄長人筆底逞詞鋒」
#+END_VERSE
¶

** 復法弟石車和尚¶

#+BEGIN_VERSE
「　自喫吾師痛棒來通身惡息吼如雷艸鞋巳解翻龜¶背破灶先能出鬼胎潦倒然燈交露柱癡憨彌勒笑¶樓臺話長話短隨豐儉一任禪和臭口開」
#+END_VERSE
¶

** 復君山文督學¶

#+BEGIN_VERSE
「　古音落節阿誰調客作隨人敢見招日聽妖氛將瓦¶解時聞劫火正冰消填溝癩犬難搖尾塞壑饑民易¶折腰雖是與君同陋巷聖賢一脈不寥寥」
#+END_VERSE
¶

** 懷和石孫居士¶

#+BEGIN_VERSE
「　不枉同開選佛場相隨八九野郎當華開檇李承君¶力果熟蠶叢在我揚煙雨樓臺惺醉艇峨眉山月照¶禪房此情此景人難盡付與曹源流派長」
#+END_VERSE

<pb:KR6q0402_J_018-0079a>¶

** 壽培之李總制¶

#+BEGIN_VERSE
「　威鎮蜀南與蜀東賢豪傑士盡輸衷桃園果熟邀僊¶子巴國民頑起化公義膽忠肝扶社稷血衣汗馬鼓¶玄風而今秖用綿軟舌說徹洞中丹鼎紅」
#+END_VERSE
¶

** 宿玉屏山¶

#+BEGIN_VERSE
「　玉屏高聳萬山中道涉懸崖路欲空一箇病僧閒憩¶錫兩行雲樹怪嘶風禪床夜永驚清夢佛殿燈澄省¶舊容擬把缽盂吞日月為憐居者要降龍」
#+END_VERSE
¶

** 因事感懷¶

#+BEGIN_VERSE
「　年將六十覺顛連病眼空華從自妍不住雲岑隨鶴¶舞忽逢魔子索腰纏栖心竟到貧如洗格物愈期富¶若淵漫謂松堂星月冷鉤錐時對野狐禪」
#+END_VERSE
¶

** 雙桂警眾¶

#+BEGIN_VERSE
「　朝朝縱逸三家村靠壁扶籬倚樹根叫笑不知參有¶路狂歌翻謂學無門將期道遠絕孤獨豈料法微殃¶子孫醒眼看來渾是夢希賢希聖復何存」
#+END_VERSE
¶

** 天祐遣懷¶

#+BEGIN_VERSE
「　卜得山居歲月艱身貧覺落許多閑無煩香積頻吹¶火嬾拄柴門早放參衲被蒙頭酣睡足糲羹塞腹耐¶饑安也知樂道因時逐豐儉隨家莫妄攀」
#+END_VERSE
¶

** 警緇倫¶

#+BEGIN_VERSE
「　出家僧行有千差莫道形同無正邪瞥爾不遭溫飽¶鎖俄然又帶靜禪枷儀容濫膺人恭敬過惡輕遮鬼¶錄查叮囑緇流休錯會羽毛鱗甲失袈裟」
#+END_VERSE
¶

** 平西營居¶

#+BEGIN_VERSE
「　隨營縛箇茅茨住八口三餐歲月艱乞食杜門僧空¶走買糧斷路客無還安心學圃蟲苗稼舉意逃荒虎¶野山種種愁衷對鳥語高飛莫妄忘其間」
#+END_VERSE
¶

** 插秧口占¶

#+BEGIN_VERSE
「　三家村裏老農忙未得天明閒普柳垢面去隨泥水
<pb:KR6q0402_J_018-0079b>¶淨閒身來逐鼓鑼狂歌聲大發倦人膽笠影橫遮散¶雨光雙桂住持非剋薄要將底事勝諸方」
#+END_VERSE
¶

** 茶臺山居¶

#+BEGIN_VERSE
「　九嶺山中九帶禪一谿風鼓一蒲團時聽古洞傳新¶律日舞枯藤惺舊顏壁立豈堪容意馬崖虛擅可縱¶心猿此中不許紅塵到破衲和雲枕石眠」
#+END_VERSE
¶

** 從軍行¶

#+BEGIN_VERSE
「　削髮為僧三九󵊮將期此世得完全誰知趨吉遭塗¶炭始信乘危受倒懸濟眾日攜解虎錫從軍時荷趕¶山鞭老來不問賢愚節半學兵書半學禪」
#+END_VERSE
¶

** 忠路大樹堂與雪眉上座言懷¶

#+BEGIN_VERSE
「　隨遇安身到九夷頑機莫化自凄凄無心學得偷天¶日有口宜將挂壁時城地況同山地靜世廚豈異香¶廚齊爐頭撥火拈新句益我師徒解皺眉」
#+END_VERSE
¶

** 夏日訪虛白禪友憩蟠龍洞¶

#+BEGIN_VERSE
「　為尋知巳此經過忽聽風濤汎碧波消暑不須吞半¶杓穩龍奚用怒多訶蠻生石甲疑滄海旋長風藤別¶薜蘿擬議欲貪堪說法白雲催我上高坡」
#+END_VERSE
¶

** 母難有感¶

#+BEGIN_VERSE
「　閒將筆硯展愁眉寫上雲箋雨淚垂報滿百󵊮思去¶半眼高一世覺來遲從前知巳今何在格外交肩始¶信誰莫道我儂空我相人人尤命不尤時」
#+END_VERSE
¶

** 午日復太常古文學¶

#+BEGIN_VERSE
「　萬峰白兔若萍蹤兩度無依惆悵中峻壑不堪眠艾¶虎瀑巖豈肯臥蒼龍王城乞食攜盂嬾野戍談兵握¶劍慵數日蒲樽非得意還尋藤笠與君通」
#+END_VERSE
¶

** 復東林黃居士¶

#+BEGIN_VERSE
「　每每事從叮嚀來句裁裁句句誰裁蒲團對月塵心¶破拄杖逢人夢眼開灊水魚龍奔浪靜宕山狐兔逐¶雲猜想君舊有登壇約相共拈華七寶臺」
#+END_VERSE

<pb:KR6q0402_J_018-0079c>¶

** 復象崖上座¶

#+BEGIN_VERSE
「　吾儕蜀地幾經秋煆煉山童解牧牛水艸頻頻饑復¶飽鞭繩數數放還收披蓑日演松間月揮麈時驚江¶上鷗六處煙村難覓跡一聲麥笛喚回頭」
#+END_VERSE
¶

** 復澄靈禪師¶

#+BEGIN_VERSE
「　因僧問我西來意話及居山有數年折腳鐺煨三合¶米爛麻繩補一條肩雲根每見穿危石月渚常流透¶碧泉恍惚不通方外術時添艸料瞎驢前」
#+END_VERSE
¶

** 和水月禪師韻¶

#+BEGIN_VERSE
「　五湖風月罷孤征駐錫山隈近虎城日誦貝多遮耳¶目時吹麥笛樂昇平鳥飛枯樹樵留影華落泥田缽¶應聲今古聖賢無異路相承只貴眼雙明」
#+END_VERSE
¶

** 勉祗園禪師山居¶

#+BEGIN_VERSE
「　奇逢不覺四󵊮頭志節孤危迥上流乞食爛瓢過玉¶爵禁寒破衲傲王侯遼天拄杖斷還接脫鼻芒鞋棄¶復留欲學隱山聲價重無何谿口菜波秋」
#+END_VERSE
¶

** 送性空禪人歸山結茅¶

#+BEGIN_VERSE
「　行腳多󵊮計已窮誅茅隨處結茅蓬道餘何用三條¶篾行滿非從一日工空口缽盂常上醭實心拄杖每¶生蟲枯腸漫向人前寫褁米深山制毒龍」
#+END_VERSE
¶

** 與文初禪人¶

#+BEGIN_VERSE
「　搜盡枯腸無一字傾湫倒嶽任施為泥牛曾向野田¶去木馬長驚柳岸移怪石若聞應點首奇華如見也¶生疑老僧不是頻饒舌痛為禪人惜兩眉」
#+END_VERSE
¶

** 復宗白上人¶

#+BEGIN_VERSE
「　杖影翩躚落小谿魚龍輕觸亂招提不隨跛鱉吞香¶餌安做癡蠅逐臭醯肯縱禹門奚點額欲騰霄漢始¶為題筆尖衷曲付猿鳥叫遍天涯徒自啼」
#+END_VERSE
¶

** 訪空如禪人¶

#+BEGIN_VERSE
「　莫道相逢不相識今朝相識又如何曾聞壁上高僧
<pb:KR6q0402_J_018-0080a>¶輩試看江頭漁父蓑雪夜但將綸線理鐘沉漫把纖¶機梭我來不問人愚智惟有松扉挂薜蘿」
#+END_VERSE
¶

** 哭雲門湛然和尚¶

#+BEGIN_VERSE
「　師逝江南動五湖光潛特地水雲孤白沙堆裏霾松¶月濁浪谿邊淹濟蘆顯聖宗風千古韻天華貝葉一¶時無昔來覿面法堂上今日如何哭畫圖」
#+END_VERSE
¶

** 弔福嚴費隱和尚¶

#+BEGIN_VERSE
「　忽聞吾弟歸何速益我勞勞苦不休西蜀高梁驚雨¶淚東吳崇德冷煙浮人天福果纔生色佛祖爐錘又¶值秋願得早開三峽口木鵝展翅五湖遊」
#+END_VERSE
¶

** 舟中弔震宇張都督¶

#+BEGIN_VERSE
「　雄雄氣宇出都門兩岸蘆華風月迎玉帶更增山海¶秀錦衣逾顯鏡臺清洗心愛聽名僧話染耳愁聞貴¶子聲莫是洞天閒骨董偶來塵世暫為賓」
#+END_VERSE
¶

** 弔太常古文學¶

#+BEGIN_VERSE
「　筆硯同心剛兩󵊮何期先我去逃禪蠹魚欲吐三生¶夢小玉頻呼一粥緣倒砌殘紅誰解舉摩天嫩綠自¶能妍可憐昔笑今成哭冷淚如冰落柩前」
#+END_VERSE
¶

** 弔榮吾姚薦紳¶

#+BEGIN_VERSE
「　忠孝仁人欲盡之惟公不與眾相馳亂機靜壑安天¶日治況封疆樂地時家廟已增千古慶錦堂早謝一¶身遺漫言聲價無泥水尚繼凌煙有去思」
#+END_VERSE
¶

** 悼李邑侯遇難¶

#+BEGIN_VERSE
「　字之宦海汎扁舟風浪徐經逐石頭伎倆日撐還就¶岸機關用盡別成讎忠肝義膽將何益蠅利蝸名豈¶自由堪笑時人不解薦頻拋白骨露荒丘」
#+END_VERSE
¶

** 弔象崖門人¶

#+BEGIN_VERSE
「　遙聞鐵鶴巳翀霄留下空巢期寂寥瓢笠恩隨雲水¶散風幡義逐雨華飄廿󵊮鼓粥終初志十處開堂始¶是豪同汎錦江三峽上豈知爾去益吾勞」
#+END_VERSE

<pb:KR6q0402_J_018-0080b>¶

** 弔破雪門人¶

#+BEGIN_VERSE
「　將謂驢年一禍胎誰知先我別塵埃空搖斷舌法堂¶冷遠送殘衣方丈開四海傳聲驚木落三巴取淚灑¶吾儕專人特地來相語願子靈機永古錐」
#+END_VERSE
¶

** 弔默石門人¶

#+BEGIN_VERSE
「　不覺已經歸二七孤光寒影落平西伊蒲妙供勤來¶學寶炬冥錢識所知成佛尚同翳在眼就中奚取蓮¶開池臨行忍聽諸方罵媿我鉗鎚未辣施」
#+END_VERSE
¶

** 弔覺城門人¶

#+BEGIN_VERSE
「　歸蜀經今三十秋逢危遇險落沉浮雖將缽袋期推¶托豈料萍蹤不怨尤道邁羅山堪繫鶴堂開錦水可¶停舟只緣緣分生修短苦我無成到白頭」
#+END_VERSE
¶

** 弔心海法師¶

#+BEGIN_VERSE
「　前面尋君未面君今來特地感何伸空留講肆奔雲¶水驀剔孤燈示暗明千佛尊尊誰欲做殘經卷卷自¶敷陳我來冷淚流霜眼半洗空山半洗塵」
#+END_VERSE
¶

** 弔玉屏山無著禪師¶

#+BEGIN_VERSE
「　絕頂孤峰結艸標修行得力業來消了知魔障禪非¶遠始信西方路不遙鐵脊豎枯堪有定蒲團坐破本¶無聊老僧即此權為弔常寂光中媿我曹」
#+END_VERSE
¶

** 贈密空禪友伴親柩¶

#+BEGIN_VERSE
「　瞿曇摩耶一坑埋免致兒孫疑去來霜樹葉吹風引¶日金河水瀉石生苔道殊半滿誰堪委機合偏圓孰¶肯裁不是密公高履處空門那有活棺材」
#+END_VERSE
¶

** 聞虛白友人訃音¶

#+BEGIN_VERSE
「　積懷將謂還同居豈料專人報訃書百世愁腸斷易¶續萬󵊮愛網密難疏風高白兔隨亭冷雲滿蒼龍聽¶岳呼驛路若前車馬縱荒荊欲待阿誰鋤」
#+END_VERSE
¶

** 留別石砫嵩山馬司君¶

#+BEGIN_VERSE
「　南濱石砫景幽幽杖影飄然信意遊逸目莫過山與
<pb:KR6q0402_J_018-0080c>¶水或高或低聲濟濟山林為我生雲愁我遠山林色¶正秋倦鳥欲啼霜樹上狂猿伎倆空惆悵栗橙無意¶戀枝頭開落有時還放收霄漢不能遁其跡東西南¶北安拘繫扶搖之氣吞斗牛佛祖位中何所求此去¶涪陵二百四頻頻舟馬往如織留題奉別我檀那福¶永壽彌同劫石」
#+END_VERSE
¶

** 福城留別¶

#+BEGIN_VERSE
「　住持千日好言別一時難去水留能復來雲定不還¶人天追意急瓢笠放身閒欲會必何處相逢只指彈」
#+END_VERSE
¶

** 寄別法弟石車和尚¶

#+BEGIN_VERSE
「　共葉連枝句臨行話別難且飛千里錫聊挂一風帆¶燈燦城東塔華開金栗山艸鞋蹋遍處漫作水雲看」
#+END_VERSE
¶

** 登太白崖¶

#+BEGIN_VERSE
「　太白危崖坐舞華飄杖藜穿人鼻孔句為我省詩脾¶調古噴寒玉風高長紫芝詞壇騷骨在付與林鳥啼」
#+END_VERSE
¶

** 過白兔亭¶

#+BEGIN_VERSE
「　白兔何時去亭空歷有年塵埃堆半壁詞賦疊三川¶古路重荊棘靈泉接洞天潔公新此地卻以待蹁躚」
#+END_VERSE
¶

** 次東川呂相國韻¶

#+BEGIN_VERSE
「　病骨南征日剛逢毒熱時七重天可上九節笻安支¶蜀道明驚險吳顏暗密移不因法乳約瓢笠復何之」
#+END_VERSE
¶

** 宿九峰山¶

#+BEGIN_VERSE
「　不負道情約來投一宿覺忘機同虎蛇出語類木鐸¶聾瞶馳復驚林泉志初豁臨行喜二雲時話月小大」
#+END_VERSE
¶

** 贈養玄譚向化侯¶

#+BEGIN_VERSE
「　獨踞雲陽地萬民咸賴之如天盡企仰似海任奔馳¶容易叨恩寵誠難克己私幸黏張傲骨隱顯應今時」
#+END_VERSE
¶

** 贈士心譚慕義侯¶

#+BEGIN_VERSE
「　立定腳跟處鬼神尚莫知纔開決勝地已致倒邊籬¶結舌來戎馬聞風先杖藜悔無良晤語鞭影追遲遲」
#+END_VERSE

<pb:KR6q0402_J_018-0081a>¶

** 贈西崑譚涪侯¶

#+BEGIN_VERSE
「　海內擬賢豪惟君居上首能為將相師解作獅子吼¶壁上之高僧江頭之釣叟夙因啟自吾試問當機否」
#+END_VERSE
¶

** 贈君維余僉憲¶

#+BEGIN_VERSE
「　為尋金石友得得到天城始信昨來士應知箇裏人¶松堂時未久桂閣月初新談笑聲天下恐驚世弗仁」
#+END_VERSE
¶

** 贈梁山林邑侯¶

#+BEGIN_VERSE
「　鋤荊開故國剪蔓撫殘黎任怨一時恨留芳千載思¶守城多虎豹搆屋廣茅茨指日風雲合道傍添口碑」
#+END_VERSE
¶

** 贈祐衢李廣文¶

#+BEGIN_VERSE
「　十六󵊮來也雲雷久未聞豁然醒大夢始適困淵鱗¶擬鼓風徐至高飛翅疾生想來文運泰否極數當亨」
#+END_VERSE
¶

** 留別蒼松上座¶

#+BEGIN_VERSE
「　漏聲催欲盡寒夜獨悲吟殿滿燈光靜窗橫雪照深¶三思詩眼疾孤枕念同心寥落一身外萍蹤何處尋」
#+END_VERSE
¶

** 別流長蘇居士¶

#+BEGIN_VERSE
「　祥符分袂日及第已心空書債半生夢佛冤千古風¶食牛氣乳虎吞海勢太鵬珍重臨行句火蓮繼此宗」
#+END_VERSE
¶

** 贈馬孔育陳天毬過訪¶

#+BEGIN_VERSE
「　楊柳池生煙垂雲接大賢投機畢竟棒得意便忘詮¶薄粥奚留客麤茶尚荅禪山居伎倆別夜板不成眠」
#+END_VERSE
¶

** 贈大休法師¶

#+BEGIN_VERSE
「　雖未交肩久咸承佛印來記君為大樹敕我作浮杯¶機別瑚璉器道殊府庫財依依況不諾萍水復何裁」
#+END_VERSE
¶

** 贈靈木監院¶

#+BEGIN_VERSE
「　老僧分半院與眾同甘苦本為人調羹益勞我口鼓¶天中快蒲樽盛節懽艾虎珍重理叢林他󵊮吞佛祖」
#+END_VERSE
¶

** 贈怡聞座主¶

#+BEGIN_VERSE
「　數󵊮鑽故紙一旦卻知非有口挂壁上無心安鈍機¶佛來山霧廣僧靜洞雲稀忽地蒲團破相將罵所依」
#+END_VERSE

<pb:KR6q0402_J_018-0081b>¶

** 復匡山李居士¶

#+BEGIN_VERSE
「　病骨填溝壑渾忘天地秋不知昨來士是我舊時儔¶闊論群英節誠分千古憂試看玉帶叟今復出人頭」
#+END_VERSE
¶

** 復忠路敦源覃司君¶

#+BEGIN_VERSE
「　遠承嬰念重得此適心安大樹鳥來集虛堂雲復還¶瑞圖添柏子苦李破三關今日重拈偈他年多指南」
#+END_VERSE
¶

** 贈李君石不仕¶

#+BEGIN_VERSE
「　此道雖消長仁人一任之處窮兼處達誰智復誰癡¶造物皆由命欺公盡怨時寧將節志苦匪聽利名移」
#+END_VERSE
¶

** 送士心譚檀越赴川北蒞任¶

#+BEGIN_VERSE
「　久未得良晤心前身不前病剛纔有省馬墜卻無緣¶置我老溝壑成君樹聖賢四川川北近一臂始摩天」
#+END_VERSE
¶

** 送維敘田居士蒞任¶

#+BEGIN_VERSE
「　開民何等福感我歸仁人政暇學農圃禪餘惺物情¶盛山生瑞色臨水罷清津況有登壇約秋風豈謂貧」
#+END_VERSE
¶

** 送鍾山陳僉憲¶

#+BEGIN_VERSE
「　旅邸得良晤投機索我詩我詩不文字文字非所之¶快我棒喝習醒人迷悟岐雲山杳莫定談笑復何時」
#+END_VERSE
¶

** 送雲嶠禪人住山¶

#+BEGIN_VERSE
「　幾來相共住欲去隱深山器界覺寥闊根身何往還¶蒲團挂霜壁竹杖倚闌干任是龍蛇競收歸不斷間」
#+END_VERSE
¶

** 送穎木法孫行腳¶

#+BEGIN_VERSE
「　吾孫長夜夢一棒覺深省先聖病離師老僧懽自肯¶石頑尚點頭磚鏡奚安枕此道阿誰知曹谿源未冷」
#+END_VERSE
¶

** 送井覷法孫歸宕渠¶

#+BEGIN_VERSE
「　欲我投機句投機非淺淺震喝若雷奔怒棒如雨點¶打徹石人頭撥開正法眼問渠渠不知此道終綿遠」
#+END_VERSE
¶

** 送佛冤法孫之江南¶

#+BEGIN_VERSE
「　說起江南行心中難割捨艸鞋腳底忙竹杖肩頭把¶前路黑漫漫聿身光灑灑去來彈指間我問荅何也」
#+END_VERSE

<pb:KR6q0402_J_018-0081c>¶

** 寄語齋李孝廉¶

#+BEGIN_VERSE
「　千里何同風七枝佛尚宗知君久矣薦愧我適纔通¶欲跳金剛圈須吞栗棘蓬此關不勘破端受人牢籠」
#+END_VERSE
¶

** 寄壁觀上座¶

#+BEGIN_VERSE
「　雙桂飄香遠聞風蝶亂飛歇狂雖八九鼓舞任芳菲¶易摘枝頭魄難窺月裏微清光誰不欲分汝弄斜暉」
#+END_VERSE
¶

** 寄無塵禪宿¶

#+BEGIN_VERSE
「　同里悲秋晚夜長覺夢多呈編高學步錄派別餘波¶曉鷺守谿岸暮珠布網羅想來滿饑腹白髮老蹉跎」
#+END_VERSE
¶

** 寄蒼然禪人¶

#+BEGIN_VERSE
「　老僧飄泊外歸信尚遲遲只為繫吾腳所開雜華期¶雲煙生缽袋暑氣阻征黎寂寞聊無寄扇頭賦此詩」
#+END_VERSE
¶

** 寄古高源法孫¶

#+BEGIN_VERSE
「　源頭一鑿開萬派吼如雷可以豁聾瞶宜將惺去來¶落華偏有意流水正無埃且喜賢孫得時分潤我儕」
#+END_VERSE
¶

** 寄五眼毓法孫¶

#+BEGIN_VERSE
「　一棒撥人眼虛空粉碎時了知獨足立方釋死生疑¶頑石應點額桃華動笑眉臨風寄羽扇僊佛亦如之」
#+END_VERSE
¶

** 寄竹山多福夏護法¶

#+BEGIN_VERSE
「　欲行君子道竭力為人難不入獰龍窟安臨猛虎山¶蘇民志鐵鑄報國心幽閒即此盡肝膽如坡解玉還」
#+END_VERSE
¶

** 喜友人話舊¶

#+BEGIN_VERSE
「　鄉曲情愁慘其聲不忍聞幸從天寶寨尚獲地靈人¶瞪目風刀遠客心雨箭頻勞勞氛宇內清勝得誰能」
#+END_VERSE
¶

** 示秋水西堂¶

#+BEGIN_VERSE
「　去來逢酷暑冷熱逼枯禪一載空法相三生了世緣¶關頭驀豎指客夢枕湖天珍重臨行句買山不用錢」
#+END_VERSE
¶

** 示百城禪人¶

#+BEGIN_VERSE
「　杖笠入高梁三冬始歇狂愁腸思欲斷客作意將忘¶荊路穿雲鳥嘉聲到夕陽想來原不隔即此便承當」
#+END_VERSE

<pb:KR6q0402_J_018-0082a>¶

** 示穎初禪人¶

#+BEGIN_VERSE
「　儀容藏百拙筆氣走千山引動風雲合翻疑星月還¶竹聲驚野鶴松影弄幽關不盡胸頭物權將作指南」
#+END_VERSE
¶

** 與忠宸張居士話舊¶

#+BEGIN_VERSE
「　肝膽不可秘相逢話舊奇尋詩缽煮月摘句水生芝¶訶凍幽人嬾臥陽逸士疲與君終志節益我在何時」
#+END_VERSE
¶

** 示兩石禪人¶

#+BEGIN_VERSE
「　幾度來巖艇詩瓢未盡懽欲離文字學且逐水雲山¶拔劍安人忌揮鋤得路還此行真太息無復弄釣竿」
#+END_VERSE
¶

** 示青萃禪人¶

#+BEGIN_VERSE
「　禪人搆逸居時與情尚疏磚鏡照成佛危崖陞官圖¶老僧曾寄榻新額亦前書今復扇頭寫寫君樂艸廬」
#+END_VERSE
¶

** 示指北禪人¶

#+BEGIN_VERSE
「　曹谿一滴水遍滿閻浮提枯木霑春力殘華落雨時¶吞雲開正眼吐霧活端倪珍重臨行句歸家猶恨遲」
#+END_VERSE
¶

** 示參之侍者¶

#+BEGIN_VERSE
「　與吾相侍久漆桶快何如逐日三呼喚臨時一句無¶布毛吹意密庭柏話榮枯即此懸遠讖頭驢糞五湖」
#+END_VERSE
¶

** 示止止禪人¶

#+BEGIN_VERSE
「　世亂人心亂東西路莫論杖頭驚鳥夢螺響落猿魂¶艸木疑征錫雲瓢別野村住行須好伴似我若萍情」
#+END_VERSE
¶

** 示三明禪人¶

#+BEGIN_VERSE
「　從未書一字其字尚難書欲知此書字其字滿江湖¶我亦從難學君持漫易符再三並再四莫與世人殊」
#+END_VERSE
¶

** 示不我禪人¶

#+BEGIN_VERSE
「　老僧纔病起禪者來索書不會文章賦安能山水圖¶揮毫無筆力裁句有思殊漫道詩脾滑口開一字無」
#+END_VERSE
¶

** 示自誠戒子¶

#+BEGIN_VERSE
「　來受老僧戒與同諸佛等生生不捨離世世超群品¶靜室翛然坐心頭徹底冷老僧信筆書為汝發深省」
#+END_VERSE

<pb:KR6q0402_J_018-0082b>¶

** 示雲田法孫¶

#+BEGIN_VERSE
「　山居喜白雲出沒太勞生匪有摩天翅寧無遍地情¶薄田堪借宿深澗欲鋪平散漫隨風致榮枯起臥鱗」
#+END_VERSE
¶

** 示公調吳居士¶

#+BEGIN_VERSE
「　我法對君說君機對我寫墨華笑水雲棒喝驚松舍¶愈覺復愈疑轉疑堪轉者試看不物前誰是誰非也」
#+END_VERSE
¶

** 示三客禪人(時師寓三臺)¶

#+BEGIN_VERSE
「　扣門識賢者野外話頭回壁透安心旨機投結念灰¶長松富一枕短錫聲三臺戲語益君省怡然笑我儕」
#+END_VERSE
¶

** 示泰寰李居士¶

#+BEGIN_VERSE
「　靈山曾有約今日始相知雖未得玄秘巳歸無上師¶善緣漸共長福果頓同施我以特相贈君恩孰報之」
#+END_VERSE
¶

** 示印殊殷善人¶

#+BEGIN_VERSE
「　佛語心為宗無門為法門心雖人人具不識心之靈¶常在動靜中亦復時見聞可得六根淨覺迷處自冰」
#+END_VERSE
¶

** 示悟徹善人¶

#+BEGIN_VERSE
「　住世即出世並無兩般理若知渠是誰即便了生死¶可謂如來印即同佛所使珍重善人依老僧無別旨」
#+END_VERSE
¶

** 示尼常樂¶

#+BEGIN_VERSE
「　受戒登佛位即同諸佛子是大因緣生便證無生理¶以此是佛學學亦安心旨日久月又深珍重威儀耳」
#+END_VERSE
¶

** 擬燕送醒世尼歸忠南¶

#+BEGIN_VERSE
「　試看梁上燕來去自應時得步舊巢跡頻呼新阜泥¶作成安樂處復憶翀霄兒忍苦全其節高飛誰為誰」
#+END_VERSE
¶

** 壽培之李總制¶

#+BEGIN_VERSE
「　仁壽同天壽民安即國安錦江成字水鷲嶺現巴山¶松竹梅三友鹿龜鶴一班都來舞殿下預慶紫泥頒」
#+END_VERSE
¶

** 壽太府潘公¶

#+BEGIN_VERSE
「　時值正春省聞君初度臨不知霜鬢白只見香禾青¶國復天心順民安農業寧短章非所贈相共說無生」
#+END_VERSE

<pb:KR6q0402_J_018-0082c>¶

** 壽首四譚銓部¶

#+BEGIN_VERSE
「　相共無虛日昭昭耳目新罔知從上事大負苦心人¶忠孝重賢節綱常尊大倫無生真極樂何復學長生」
#+END_VERSE
¶

** 壽向化侯譚養玄¶

#+BEGIN_VERSE
「　舟汎文武水山分楚蜀雲不昌忠義節安繼祖孫榮¶灩澦砥三峽瞿塘疏五丁陣圖開地道仁壽起芳聲」
#+END_VERSE
¶

** 壽涪侯譚西崑¶

#+BEGIN_VERSE
「　我參居士禪居士知禪否南浦從六松西崑栽五柳¶輕煙弄羸鶴薄霧驚霜叟壽比江心磯長生共不朽」
#+END_VERSE
¶

** 壽總戎譚任卿¶

#+BEGIN_VERSE
「　華封六月一甚喜祝三多開國勳臣子安天脫趣歌¶四野香禾熟五湖雲客過老僧亦預數共慶壽山河」
#+END_VERSE
¶

** 壽總戎譚虞卿¶

#+BEGIN_VERSE
「　見水有消長見見復何如自此罔知處誰將理合符¶計君無量壽況我名數珠三歲與今歲相逢沒異途」
#+END_VERSE
¶

** 壽總戎譚永譽¶

#+BEGIN_VERSE
「　此日壽亭誕喜君先一期威名播宇宙義氣振鬚眉¶池舞菖蒲劍山搖艾虎旗古今雖有別功業亦如之」
#+END_VERSE
¶

** 壽元戎姜完初¶

#+BEGIN_VERSE
「　王母蟠桃熟驢󵊮種下來生生壽不巳顆顆僊無埃¶鳥道誠難入蟲門敢易開候君當此日紅白滿瑤臺」
#+END_VERSE
¶

** 壽石砫司君馬嵩山¶

#+BEGIN_VERSE
「　海屋添新籌河沙算莫休鬼神亦弗測寒暑將安偷¶比若南山石尚頑曾點頭壽乎無所及誰復同春秋」
#+END_VERSE
¶

** 壽桂生秦居士¶

#+BEGIN_VERSE
「　客愁忘歲月華祝幾經心幸錫安天地福君靜陸沉¶空囊無特物禿筆有餘吟贈以添籌處高標傳玉音」
#+END_VERSE
¶

** 壽西瞿上座¶

#+BEGIN_VERSE
「　蟠桃開有日仁自種驢年枝葉敷天下榮枯放劫前¶夢崖石虎嘯清味洞猿顛怒起東方朔偷來祝聖賢」
#+END_VERSE

<pb:KR6q0402_J_018-0083a>¶

** 壽月宗上座¶

#+BEGIN_VERSE
「　󵊮󵊮逢此日此日當深省髮有兩鬢霜心無一刻冷¶蒲團枕石床竹杖穿雲嶺腳底恁麼忙如何得法忍」
#+END_VERSE
¶

** 壽總戎姚聖瑞¶

#+BEGIN_VERSE
「　上元多一日燈月互相酬吐燄謙光靜吞雲浩氣浮¶桃杯剛酌酒海屋復添籌比若南山石雖頑亦點頭」
#+END_VERSE
¶
破山禪師語錄卷第十八¶

(芙蓉信官彭應舉　楊應龍　州信官王聯¶
芳　艾奇英　武昌信官馬海山　蘄水黑里¶
盆信善李超浚同刻¶
破山和尚語錄第十八卷　堆藍發悟對¶
　秀水謝文英書　倪君亮子天章刊)¶

(康熙庚申年季春月嘉禾楞嚴般若坊附藏流通)
<pb:KR6q0402_J_018-0083b>¶

