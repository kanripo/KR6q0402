# -*- mode: mandoku-view; -*-
#+DATE: 2016-06-08 5:34
#+TITLE: 破山禪師語錄
#+PROPERTY: CBETA_ID J26nB177
#+PROPERTY: ID KR6q0402
#+PROPERTY: SOURCE Jiaxing Canon Vol. 26, No. B177
#+PROPERTY: VOL 26
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0402_J_016-0069a> 
#+PROPERTY: JUAN 16

 破山禪師語錄卷第十六¶
當陽玉泉嗣法門人印正等編¶

* 示偈三¶

** 送善菴禪人歸五臺¶

#+BEGIN_VERSE
「　柳眼臨風匝匝開意分南北幾經來一回艸履錢還¶足恨不如飛到五臺」
#+END_VERSE
¶

** 送微言禪人歸楚¶

#+BEGIN_VERSE
「　長連床上幾經秋忽地翻身活話頭走起欲拈行腳¶事艸鞋先到楚雲樓」
#+END_VERSE
¶

** 送百拙書記歸閩¶

#+BEGIN_VERSE
「　驢年結下苦冤家今日相逢興不賒且去鼓山時喝¶水快來只此驗龍蛇」
#+END_VERSE
¶

** 送含璞禪人歸秋林¶

#+BEGIN_VERSE
「　紫胡狗子睡沉沉賊打籬笆解轉身此去再來吞佛¶祖莫耽影響吠秋林」
#+END_VERSE
¶

** 送死心禪友住山¶

#+BEGIN_VERSE
「　與君同處又同參廝結眉毛不忍刪付箇火爐頭句¶子有時撥著也心甘」
#+END_VERSE
¶

** 送丈雪上座南遊¶

#+BEGIN_VERSE
「　雪骨冰肌誰箇知臨行相贈扇頭詩清風贏得還歸¶握漫莫逢人露一絲」
#+END_VERSE
¶

** 送體宗上座歸方山¶

#+BEGIN_VERSE
「　此番相別真惆悵一箇西來一箇東珍重瀘陽雲水¶客相從漫莫與人同」
#+END_VERSE
¶

** 送燕居上座病歸楞伽¶

#+BEGIN_VERSE
「　瓢笠新新逐暑行相忘到處可容身不因病斷膏肓¶骨孰向楞伽問水雲」
#+END_VERSE
¶

** 送觀止法師歸黃龍寺¶

#+BEGIN_VERSE
「　數年著意此竿頭一日輕拋未易收擬把南溟較尺¶水黃龍奚肯類泥鰍」
#+END_VERSE

<pb:KR6q0402_J_016-0069b>¶

** 送六融禪人¶

#+BEGIN_VERSE
「　六融融處更融融廓落無涯天地空恁麼海山風月¶去艸鞋腳底活如龍」
#+END_VERSE
¶

** 送無隱禪人歸里¶

#+BEGIN_VERSE
「　百艸頭邊春信萌老身必也付歸笻前途撞著高低¶路履歷無疑似萬峰」
#+END_VERSE
¶

** 送大休法師歸巴江¶

#+BEGIN_VERSE
「　不覺歸兮悵水雲巴江講案久生塵可分半座同行¶化為信當機熟未曾」
#+END_VERSE
¶

** 送薝蔔禪友行腳¶

#+BEGIN_VERSE
「　肩荷長長箇蒺藜煙山煙水去尋師石頭踢破孃生¶腳帶累芒鞋喫苦皮」
#+END_VERSE
¶

** 送悟玄上座住大樹堂¶

#+BEGIN_VERSE
「　新秋紅葉滿天飛珍重闍黎衣缽歸大樹堂前開飯¶眾四來狐兔盡收威」
#+END_VERSE
¶

** 送丈雪上座之江南¶

#+BEGIN_VERSE
「　辭我江南走一走江南機熟許何久佳音不敢自囊¶藏露布些來看果否」
#+END_VERSE
¶

** 送彼岸禪人住山¶

#+BEGIN_VERSE
「　此去深山學逸叟逢人罵徹始任他千佛出人¶間衲被蒙頭不知有」
#+END_VERSE
¶

** 送禦木禪人歸里¶

#+BEGIN_VERSE
「　久擲江干隻眼龜值逢浮木尚依俙而今斂爪歸瀘¶合但聽風雷活鈍機」
#+END_VERSE
¶

** 送耕雲禪人歸里¶

#+BEGIN_VERSE
「　瓢笠孤征毒熱時此回行腳欲何之想來故國雲煙¶杳望子榮歸路不迷」
#+END_VERSE
¶

** 送含光禪人歸里¶

#+BEGIN_VERSE
「　二十五年頃一過相逢對理葛藤窩此回歸到瀘陽¶去漫莫逢人唱哩囉」
#+END_VERSE

<pb:KR6q0402_J_016-0069c>¶

** 送覺城上座歸平都山¶

#+BEGIN_VERSE
「　十二年來夢一場顛三倒四溷時光而今覺得平山¶好分付闍黎去舉揚」
#+END_VERSE
¶

** 送斷峰禪友歸黃山¶

#+BEGIN_VERSE
「　痛喫烏藤咄咄歸逢人漫把惡風吹沙鐺土灶埋深¶澗活煮清泉接鈍機」
#+END_VERSE
¶

** 送蓮月上座歸九青山¶

#+BEGIN_VERSE
「　一回相晤一回新媿我爐錘生愛憎珍重闍黎千里¶驥揚鞭蹋碎嶺頭雲」
#+END_VERSE
¶

** 送幻融禪人結茅¶

#+BEGIN_VERSE
「　計窮力極如何歇刈把山茅打箇結動靜忙閒解不¶開此中正是安身訣」
#+END_VERSE
¶

** 送靈隱上座之楚¶

#+BEGIN_VERSE
「　傑出巫山十二峰遼天杖底攪魚龍楚雲望斷堪收¶餌漫笑華亭推破蓬」
#+END_VERSE
¶

** 送別枕石法孫¶

#+BEGIN_VERSE
「　但行吾道即親覲何必千辛萬苦來愍及扇頭書小¶偈好生將去展襟懷」
#+END_VERSE
¶

** 送別紫芝法孫¶

#+BEGIN_VERSE
「　相逢相別意匆匆幸遇巫山十二峰帶著峨眉星月¶走照人肝膽啟吾宗」
#+END_VERSE
¶

** 送隱初上座住大寧寺¶

#+BEGIN_VERSE
「　濤聲萬派自曹谿分布只教絕所疑漫道老僧那半¶院盛山法乳任施為」
#+END_VERSE
¶

** 送耳毒法孫歸寶蓮¶

#+BEGIN_VERSE
「　百里乘駒破暑來引鞭逐動寶蓮開老僧沒卻半邊¶鼻珍重吾孫袖帶回」
#+END_VERSE
¶

** 送石雲禪人之江南¶

#+BEGIN_VERSE
「　吾孫瓢笠到江南祖脈依俙血未乾珍重臨行端的¶句麥寒寒處水寒寒」
#+END_VERSE

<pb:KR6q0402_J_016-0070a>¶

** 送語之法孫荷師靈骨之峨眉入塔¶

#+BEGIN_VERSE
「　荷師靈骨上峨眉始信承當足此宜氣傲不隨風雨¶落時時親覲普賢師」
#+END_VERSE
¶

** 送指月之川北¶

#+BEGIN_VERSE
「　艸鞋只怨路頭長箇樣如何歸故鄉珍重道傍荊棘¶刺漫教撦破爾衣裳」
#+END_VERSE
¶

** 送天吼法孫¶

#+BEGIN_VERSE
「　世亂攜鋤住白華半融芋子半融茶客來管待般般¶具始信風流出當家」
#+END_VERSE
¶

** 送話石禪人¶

#+BEGIN_VERSE
「　擬將程限記歸工蹉過巫山十二峰幾箇玲瓏幾箇¶怪吞雲吐霧不他宗」
#+END_VERSE
¶

** 送聽雪法孫歸牛山¶

#+BEGIN_VERSE
「　老僧遺物尚存之始信龍天作護持今日重逢為證¶據牛山法道任施為」
#+END_VERSE
¶

** 送朴存禪人歸里¶

#+BEGIN_VERSE
「　昔年曾住平都山今日相逢扭鼻酸珍重持歸作供¶養漫將脫去與人看」
#+END_VERSE
¶

** 送印璋吳居士歸渝州¶

#+BEGIN_VERSE
「　數載相逢一旦別獨憐爾我風塵客錦江曲去奪高¶標掉棒只打波心月」
#+END_VERSE
¶

** 送順空禪宿¶

#+BEGIN_VERSE
「　留君不住送君行馬首雲霜逐漸輕索我歸家端的¶句揚鞭處處柳條青」
#+END_VERSE
¶

** 別我劬樊居士¶

#+BEGIN_VERSE
「　三顧高巖心未悄九年面壁意如何須知此調人難¶和接拍新新唱楚歌」
#+END_VERSE
¶

** 別秉素牟居士¶

#+BEGIN_VERSE
「　為尋知己汎扁舟密意風帆孰與酬共建法幢拈未¶了點頭石笑祖燈秋」
#+END_VERSE

<pb:KR6q0402_J_016-0070b>¶

** 別首四譚居士¶

#+BEGIN_VERSE
「　幾回良晤老維摩一默榮歸信我何今日與君開半¶道他年有願復來過」
#+END_VERSE
¶

** 別行素牟居士¶

#+BEGIN_VERSE
「　差別無為最上談策君語默轉身難忽然人報茶來¶喫暗笑癡蠅度紙關」
#+END_VERSE
¶

** 別昭慶松雲主人¶

#+BEGIN_VERSE
「　幾番行腳幾番來走破孃生鐵艸鞋將謂此間多住¶住誰知柱杖吼如雷」
#+END_VERSE
¶

** 別太石長老¶

#+BEGIN_VERSE
「　吾儕終日著袈裟伎倆無能盡爪牙卻被闍黎分半¶座共拈一朵合歡華」
#+END_VERSE
¶

** 別君一院主¶

#+BEGIN_VERSE
「　瞎驢隊裏幾經來糞氣坌身成禍胎莫道自心還自¶了盧能米熟要師篩」
#+END_VERSE
¶

** 別悟心長老¶

#+BEGIN_VERSE
「　悟徹心頭一點疑能為可作天人師破沙盆是正法¶眼鄧傘丫非汝住持」
#+END_VERSE
¶

** 別文字牛居士¶

#+BEGIN_VERSE
「　忽然良晤在渝城久熟機緣豈讓人臨別墨華香宇¶宙等閑不與世同春」
#+END_VERSE
¶

** 寄東川呂相國¶

#+BEGIN_VERSE
「　老僧行徑惹人疑不作將三就兩時桃李也隨肝膽¶露難兄難弟吐華詩」
#+END_VERSE
¶

** 寄遠離毛總制¶

#+BEGIN_VERSE
「　賣弄曹山酒一壺顛三倒四醉糢糊閒神野鬼纔驚¶散瓠子冬瓜逐隊扶」
#+END_VERSE
¶

** 寄林一牟將軍¶

#+BEGIN_VERSE
「　人戶門前滑石版幾能起跌幾能遠老僧曾向此經¶過雖覺深深猶淺淺」
#+END_VERSE

<pb:KR6q0402_J_016-0070c>¶

** 寄玉光禪人¶

#+BEGIN_VERSE
「　抱恨歸家豎法幢酬師漫可自拈香天池近日多些¶子為等闍黎代舉揚」
#+END_VERSE
¶

** 寄破雪關主¶

#+BEGIN_VERSE
「　三月桃華謝復開靈雲見也念都灰叮嚀囑付三巴¶子漫寄關頭一著來」
#+END_VERSE
¶

** 寄離指上座¶

#+BEGIN_VERSE
「　十載相聞喫一驚片言堪可話三更師徒衷曲終難¶盡付與歸笻上碧岑」
#+END_VERSE
¶

#+BEGIN_VERSE
「　翛然滿室無他物養成一具傲物骨老僧只此達知¶音試問如何三五六」
#+END_VERSE
¶

** 寄淡竹上座¶

#+BEGIN_VERSE
「　自從離亂不相聞忽見人來報喜音始信吾徒安靜¶處一聲白鹿振叢林」
#+END_VERSE
¶

** 寄雪臂上座(時師目語嵩語錄)¶

#+BEGIN_VERSE
「　馬度虛名播蜀南老僧何日得乘鞍令徒如是加鞭¶策試問巒公閒不閒」
#+END_VERSE
¶

** 寄慧覺上座¶

#+BEGIN_VERSE
「　七載無音一旦來始知臭口對人開龍天且具風霜¶眼爍破乾坤笑我儕」
#+END_VERSE
¶

** 寄聖可上座¶

#+BEGIN_VERSE
「　見山忘道是偷安見道忘山非等閑珍重闍黎恩聖¶可漫將滴水當波瀾」
#+END_VERSE
¶

** 寄六岫上座¶

#+BEGIN_VERSE
「　兩聞慮我老空山我慮空山非等閑況子八關關不¶住又餘蛙步走江南」
#+END_VERSE
¶

** 寄鄒元戎¶

#+BEGIN_VERSE
「　東北生靈瘴癘消挺然傑出箇英豪老僧說法堪依¶賴為旭為霖破寂寥」
#+END_VERSE
¶

** 寄龍門涌泉禪人
<pb:KR6q0402_J_016-0071a>¶

#+BEGIN_VERSE
「　一回相見一回新，拄杖權為荅話人。試問髑髏前見¶鬼，始知就裏有冤親。」
#+END_VERSE
¶

** 寄炎雪禪友¶

#+BEGIN_VERSE
「　自在桃華嶺畔別，渾然如醉薜蘿中。通身長出參天¶棘，刺殺山頭瞌睡翁。」
#+END_VERSE
¶

** 寄嬾石法孫¶

#+BEGIN_VERSE
「　夢眼何如不放開，癡癡蠢蠢臥江隈。老天恨煞雲縹¶緲，無片高飛到我來。」
#+END_VERSE
¶

#+BEGIN_VERSE
「　雲無一片到吾儕，今日何多散漫開。想是谷幽原不¶定，流來不盡復流來。」
#+END_VERSE
¶

** 寄伯符法孫¶

#+BEGIN_VERSE
「　自從記莂靈山頭，一字無聞已六秋。今日龍天推送¶出，令吾懽喜令吾憂。」
#+END_VERSE
¶

#+BEGIN_VERSE
「　師子貨中師子吼，群英一見翻觔斗。忽然輥出混天¶毬，一應邪魔皆拱手。」
#+END_VERSE
¶

** 寄居山聞初禪人¶

#+BEGIN_VERSE
「　數載雲封不見來，一朝春迅吼如雷。已知在養子牙¶爪，不覺蒼龍出瀑崖。」
#+END_VERSE
¶

** 寄養玄譚向化侯¶

#+BEGIN_VERSE
「　吾蜀巫山十二峰，勢參天地有誰同？而今與國堅關¶鎖，日吐風雲益外中。」
#+END_VERSE
¶

** 寄忠路敦源覃司君¶

#+BEGIN_VERSE
「　不覺相違十載餘，世情更變人情疏。而今記得當年¶事，李子機緣熟也無？」
#+END_VERSE
¶

** 寄素菴田居士¶

#+BEGIN_VERSE
「　瓢笠放身天地走，相逢沒箇逃禪叟。錦江覺得多金¶鱗，試釣不知機熟否？」
#+END_VERSE
¶

** 寄教宗禪宿¶

#+BEGIN_VERSE
「　寄與深山老比丘，終朝活計火爐頭。嬾贊曾來煨芋¶艿，高風千古孰為儔？」
#+END_VERSE

<pb:KR6q0402_J_016-0071b>¶

** 寄萬壽寺主人¶

#+BEGIN_VERSE
「　老僧來到沒人陪，幸有當門楊柳垂。只見楊華開又¶落，不知春夢幾時回？」
#+END_VERSE
¶

** 寄蓮月上座¶

#+BEGIN_VERSE
「　住山行道要應時，莫學將三就兩而。了得箇中渾不¶顧，打風打雨尚遲遲。」
#+END_VERSE
¶

** 壽夔州拙谿熊太守¶

#+BEGIN_VERSE
「　野衲瓢囊無特物，單單一箇死貓頭。拈來獻上瞿塘¶主，壽與波濤曉夜流。」
#+END_VERSE
¶

** 壽壽伯涂兵憲¶

#+BEGIN_VERSE
「　我與先生隔一宿，先生長我十餘春。漫將此語論延¶促，見也觀河悟未曾？」
#+END_VERSE
¶

** 壽淡如劉居士¶

#+BEGIN_VERSE
「　受生長生與無生，孰箇生生足可論？就裏若知端的¶意，黃華翠竹一般春。」
#+END_VERSE
¶

** 壽節也黃孝廉¶

#+BEGIN_VERSE
「　百年三萬六千春，一度禾香一度新。大結霜華輸王¶粒，榖臺滿載許誰爭？」
#+END_VERSE
¶

** 壽榮寰趙居士¶

#+BEGIN_VERSE
「　年年四七經華祝，惟有今年預祝何？想是榮催桃李¶熟，千枝萬顆益三多。」
#+END_VERSE
¶

** 壽乾德張居士¶

#+BEGIN_VERSE
「　春光初度始為奇，梅柳前村野鳥啼。聽得壽圖添新¶句，聲聲惟道與天齊。」
#+END_VERSE
¶

** 壽雪臂上座¶

#+BEGIN_VERSE
「　吾徒母難渾忘期，野衲誘人未足奇。拄杖驢前開正¶眼，莫將艸料亂離支。」
#+END_VERSE
¶

** 壽蒼松上座¶

#+BEGIN_VERSE
「　滑石風高與壽齊，挺然獨露小谿西。往來狐兔皆驚¶異，幾箇惺惺幾箇疑？」
#+END_VERSE

<pb:KR6q0402_J_016-0071c>¶

#+BEGIN_VERSE
「　茅菴靜坐觀山河，華笑龍吟鳥助歌。就裏不隨聲色¶者，等同仁壽薦來麼？」
#+END_VERSE
¶

** 壽石砫嵩山馬司君¶

#+BEGIN_VERSE
「　彈丸之土聲天下，千古阿誰敢擬價？惟有將軍骨不¶凡，雕弓高向蟠桃射。」
#+END_VERSE
¶

** 壽丈林上座¶

#+BEGIN_VERSE
「　禪喜菴中逸老禪，與同修竹作同年。同年況有風晴¶興，贏得心虛節更堅。」
#+END_VERSE
¶

** 壽心修禪人¶

#+BEGIN_VERSE
「　絕頂孤峰結把茅，了知半世諸塵勞。無生自有無生¶句，水月空華伴寂寥。」
#+END_VERSE
¶

** 壽九彥禪人¶

#+BEGIN_VERSE
「　萬竹山中不老禪，與同鹿鶴日蹁躚。風雲日日閒來¶往，時韻千秋繞法筵。」
#+END_VERSE
¶

** 壽繼竹法孫¶

#+BEGIN_VERSE
「　一年一度動寒威，報道隴頭春信歸。想是賢孫添壽¶日，普天匝地放光輝。」
#+END_VERSE
¶

** 壽世知上人¶

#+BEGIN_VERSE
「　通身是病通身藥，藥病除時壽亦長。試問知公薦得¶否，與同鹿鶴漫較量。」
#+END_VERSE
¶

** 壽可度禪人¶

#+BEGIN_VERSE
「　眼前物物何曾改，不改應知法法如。了得箇中不改¶者，河沙難盡箇頭驢。」
#+END_VERSE
¶

** 壽笑宇唐居士¶

#+BEGIN_VERSE
「　山水年年笑宇宙，時人不薦生情竇。震威喝徹老維¶摩，永證金剛無量壽。」
#+END_VERSE
¶

** 壽天池居士七十¶

#+BEGIN_VERSE
「　箇事從來無數目，誰將七十更為題。庭前秖種一枝¶柏，嚴霜凜凜愈加奇。」
#+END_VERSE
¶

** 壽敬之呂居士
<pb:KR6q0402_J_016-0072a>¶

#+BEGIN_VERSE
「　六十七年彈指中，急須莫把念頭鬆。牙關咬定只教¶徹，不徹依然昧己躬。」
#+END_VERSE
¶

** 壽合江馮居士¶

#+BEGIN_VERSE
「　人人不覺老春秋，對鏡方知白了頭。試看村前龍澗¶水，無分今古壽長流。」
#+END_VERSE
¶

** 壽達吾馮居士¶

#+BEGIN_VERSE
「　石梁橋是古今傳，活水湍流豈變遷？君壽與之風月¶老，半瀰江海半瀰天。」
#+END_VERSE
¶

** 壽泰寰張居士¶

#+BEGIN_VERSE
「　蟠桃核自種驢年，不逐春秋風雨便。就裏有仁能合¶掌，壽令拄地與撐天。」
#+END_VERSE
¶

** 壽總戎袁聯宇¶

#+BEGIN_VERSE
「　威名久蜀東，浩氣何雄雄。問我千秋旨，荅君山海同。」
#+END_VERSE
¶

** 壽燦碧楊居士¶

#+BEGIN_VERSE
「　菊華此日綻，根自種驢年。壽量不思議，傲霜氣骨堅。」
#+END_VERSE
¶

** 壽昇所冉居士¶

#+BEGIN_VERSE
「　倚杖看龍城，煙雲巖畔起。君同不稍異，所異非君矣。」
#+END_VERSE
¶

** 壽瑞岐楊居士¶

#+BEGIN_VERSE
「　父子孫三代，完人尚幾家。年年逢此日，壽算過河沙。」
#+END_VERSE
¶

** 壽瑞亭張居士¶

#+BEGIN_VERSE
「　生也者裏躲，死也者裏躲。薦得者裏時，神僊不如我。」
#+END_VERSE
¶

** 壽紹籌范總戎¶

#+BEGIN_VERSE
「　益君福祿壽，符合天地人。如此長生術，任從蓂莢更。」
#+END_VERSE
¶

** 壽道之胡總戎¶

#+BEGIN_VERSE
「　忠南多傑者，雲漢了無依。試看江上柳，年年拂釣磯。」
#+END_VERSE
¶

** 壽光大卉生行者¶

#+BEGIN_VERSE
「　蹇大得生日，年年冬與春。雖然有更變，鏡樹識無生。」
#+END_VERSE
¶

** 壽乾素徐居士¶

#+BEGIN_VERSE
「　君壽比南山，南山尚崩倒。就中不倒者，同與君不老。」
#+END_VERSE
¶

** 壽龍城上座
<pb:KR6q0402_J_016-0072b>¶

#+BEGIN_VERSE
「　幾箇極頑石，老高堆上頭。況同仁者壽，溷沌過春秋。」
#+END_VERSE
¶

** 示清白禪人¶

#+BEGIN_VERSE
「　細細山頭雨，飄飄不見蹤。有時風送樹，和葉落庭中。¶山中不得閒，共隨雲雨住。艸鞋腳底忙，踏破青苔路。」
#+END_VERSE
¶

** 示湛林禪人¶

#+BEGIN_VERSE
「　遠意來頻頻，索我痛開口。欲對達磨禪，曹山好顛酒。」
#+END_VERSE
¶

** 示禪石禪人¶

#+BEGIN_VERSE
「　其性堅且永，其機若禪石。坐破蒲團時，透露箇消息。」
#+END_VERSE
¶

** 示完篤座主¶

#+BEGIN_VERSE
「　曹山好顛酒，到口絕承當。醉醒合如是，磨磚鏡放光。」
#+END_VERSE
¶

** 示禪木禪者¶

#+BEGIN_VERSE
「　試問驢年事，驢年尚未窮。擬將筆舌盡，驢糞卻生蟲。」
#+END_VERSE
¶

** 示若愚監院¶

#+BEGIN_VERSE
「　期期盡竭力，處眾德猶寬。欲繼葉縣省，豈將常住慳。」
#+END_VERSE
¶

** 示見雅禪者¶

#+BEGIN_VERSE
「　白雲有深旨，來招我心師。幾度長空舞，笑聲落虎溪。」
#+END_VERSE
¶

** 示語嵩禪人¶

#+BEGIN_VERSE
「　鼓笛恁麼打，知音幾箇隨。調高人寡和，接拍獨君歸。」
#+END_VERSE
¶

** 示引之禪者¶

#+BEGIN_VERSE
「　力耕與筆耕，此道可相親。只見田中稻，誰知古佛心？」
#+END_VERSE
¶

** 示習儀戒子¶

#+BEGIN_VERSE
「　既受諸佛戒，即同諸佛子。老僧亦於中，況復如何耳？」
#+END_VERSE
¶

** 示止止禪人¶

#+BEGIN_VERSE
「　枯腸欲搜盡，無字與人書。若識無無處，無無要亦無。」
#+END_VERSE
¶

** 示葦東禪人¶

#+BEGIN_VERSE
「　一葦向東來，十問九不開。如何得的確，九年成禍胎。」
#+END_VERSE
¶

** 示不我禪人¶

#+BEGIN_VERSE
「　三生六十劫，夢眼幾回開？撞著燈籠笑，露柱卻懷胎。¶人來問我禪，開口只一咄。此是何意旨，笑中常帶哭？」
#+END_VERSE
¶

** 示牛目禪者
<pb:KR6q0402_J_016-0072c>¶

#+BEGIN_VERSE
「　牛山幸有目，爍破四天下。何啻得如之，無人敢擬價。」
#+END_VERSE
¶

** 示岫木禪者¶

#+BEGIN_VERSE
「　說起新句子，呵呵笑不休。笑中藏利害，漫莫此輕浮。¶笑裏且藏刀，知之在爾曹。爾曹若不會，辜負我揮毫。」
#+END_VERSE
¶

** 示參微戒子¶

#+BEGIN_VERSE
「　特來受吾戒，吾戒非淺學。珍重戒法嚴，是名無繫縛。」
#+END_VERSE
¶

** 示完谷禪者¶

#+BEGIN_VERSE
「　遠遠懷瓣香，來吾雙桂堂。臨行贈一偈，歇腳便承當。」
#+END_VERSE
¶

** 示古拙禪人¶

#+BEGIN_VERSE
「　幾來雙桂苦，行腳一番新。罵徹尿床漢，如何更問津。¶雙桂堂前行，蹋翻幾片雲。指頭沒半箇，卻與世人驚。」
#+END_VERSE
¶

** 示若鏡禪者¶

#+BEGIN_VERSE
「　蹋翻艸鞋來，欲尋歸路急。難參雙桂禪，白紙書黑字。¶萬竹山中坐，蒲團能幾破？試參枯木禪，只見空華墮。」
#+END_VERSE
¶

** 示佛語法孫¶

#+BEGIN_VERSE
「　相見易得好，久住難為人。我已拈來贈，任君天下行。」
#+END_VERSE
¶

** 示谷崖法孫¶

#+BEGIN_VERSE
「　谷崖可深隱，雲散覺天清。適得一輪照，山河艸木新。」
#+END_VERSE
¶

** 示忘我禪人¶

#+BEGIN_VERSE
「　父母未生前，如羊伴虎眠。不知此利害，妄想當參禪。¶父母未生前，本來無面目。時人若不薦，開口還一咄。」
#+END_VERSE
¶

** 示大奇禪人¶

#+BEGIN_VERSE
「　來參雙桂禪，夜板不成眠。更有奇特處，種丘晚穀田。」
#+END_VERSE
¶

** 示發用上人¶

#+BEGIN_VERSE
「　達本原不二，隨業露多名。本來無一物，發用滿乾坤。」
#+END_VERSE
¶

** 示燕樵禪者¶

#+BEGIN_VERSE
「　程途經萬里，底事卻如何？欲到含元殿，長安從此過。」
#+END_VERSE
¶

** 示爾獰禪人¶

#+BEGIN_VERSE
「　住山須忘道，見道卻忘山。若道忘機處，鳥魚任往還。」
#+END_VERSE
¶

** 示四聰禪者
<pb:KR6q0402_J_016-0073a>¶

#+BEGIN_VERSE
「　來吾雙桂堂，佛法可商量。試問歸家句，峨眉佛放光。」
#+END_VERSE
¶

** 示心空碗頭¶

#+BEGIN_VERSE
「　雙桂行門滿，急欲老僧書。莫道乾坤窄，其如聲五湖。」
#+END_VERSE
¶

** 示鳳臺毛居士¶

#+BEGIN_VERSE
「　試問主人公，相逢驀面掌。可知痛癢否？不識隔霄壞。」
#+END_VERSE
¶

** 示白崖禪人¶

#+BEGIN_VERSE
「　山中住幾許，道念卻何如？只見華開落，興同木石居。」
#+END_VERSE
¶

** 示寶月禪人¶

#+BEGIN_VERSE
「　冒險來雙桂，得聞一葉香。此回歸寶月，照徹永無殃。」
#+END_VERSE
¶

** 示燕巢禪者¶

#+BEGIN_VERSE
「　來參雙桂禪，箇裏沒中邊。始信老僧事，驀頭痛與拳。」
#+END_VERSE
¶

** 示懷素禪者¶

#+BEGIN_VERSE
「　萬竹山中坐，高節要心虛。若了其中旨，法法與人殊。」
#+END_VERSE
¶

** 示戈文禪者¶

#+BEGIN_VERSE
「　峨眉山頂月，迥迥照十方。始信前賢說，馬駒聲遍揚。」
#+END_VERSE
¶

** 示曇雲禪者¶

#+BEGIN_VERSE
「　來我雙桂堂，對渠無法說。一條短杖黎，與爾堪行腳。」
#+END_VERSE
¶

** 示九昭禪人¶

#+BEGIN_VERSE
「　不識高梁路，行來甚寂寥。禪參無意味，知此卻風高。」
#+END_VERSE
¶

** 示玄暉戒子¶

#+BEGIN_VERSE
「　來參雙桂禪，如羊伴虎眠。有時遭一口，怨聲萬萬年。」
#+END_VERSE
¶

** 示昌昌禪者¶

#+BEGIN_VERSE
「　來參雙桂禪，領眾開荒田。機用一般別，他全你不全。」
#+END_VERSE
¶

** 示紹宗法孫¶

#+BEGIN_VERSE
「　瓢笠來雙桂，征衣尚未乾。歸程卜在即，令我復心酸。」
#+END_VERSE
¶

** 示耶湘禪人¶

#+BEGIN_VERSE
「　白棒沒人情，聞風便退去。有時知痛癢，始信大乘器。」
#+END_VERSE
¶

** 示繼竹禪者¶

#+BEGIN_VERSE
「　試看庭前竹，心虛節更堅。不隨風雨變，蒼翠到驢年。」
#+END_VERSE
¶

** 示竺意禪人
<pb:KR6q0402_J_016-0073b>¶

#+BEGIN_VERSE
「　雙桂禪堂窄，難容四海人。一朝得瞥地，千古為冤親。」
#+END_VERSE
¶

** 示萬一禪者¶

#+BEGIN_VERSE
「　欲參雙桂禪，猛力開荒田。佛法亦如是，何愁不現前？」
#+END_VERSE
¶

** 示靈碧行者¶

#+BEGIN_VERSE
「　磨墨真心苦，求書沒奈何。老僧纔舉筆，已是葛藤窩。」
#+END_VERSE
¶

** 示見若禪人¶

#+BEGIN_VERSE
「　獨坐小樓中，看雲起石峰。握之不可得，是竅皆玲瓏。」
#+END_VERSE
¶

** 示徹天知客¶

#+BEGIN_VERSE
「　乍入此禪期，高賓罕盡知。迎來送出去，且道是阿誰？」
#+END_VERSE
¶

** 示現知禪者¶

#+BEGIN_VERSE
「　來參雙桂禪，語默俱悄然。忽地驀頭打，其如痛癢前。」
#+END_VERSE
¶

** 示物外禪者¶

#+BEGIN_VERSE
「　物外有諸方，諸方多意氣。不學文字禪，方得大成器。」
#+END_VERSE
¶

** 示徹也莊頭¶

#+BEGIN_VERSE
「　不知身是苦，以苦欲捨之。試問其中妙，插鍬尒已知。」
#+END_VERSE
¶

** 示意玄戒子¶

#+BEGIN_VERSE
「　為道歷千山，艸鞋錢孰還？有時逢滑石，管取腳頭寬。」
#+END_VERSE
¶

** 示本一禪人¶

#+BEGIN_VERSE
「　涉水與登山，徒勞將自瞞。豁然腳底下，踏破艸鞋穿。」
#+END_VERSE
¶

** 示默念莊主¶

#+BEGIN_VERSE
「　做就莊家活，田園五穀豐。諸方禪衲子，共享太平風。」
#+END_VERSE
¶

** 示無私禪人¶

#+BEGIN_VERSE
「　一葉飄秋落，千山雲覆藏。我家渾不戀，即此兩相忘。¶學道從來別，天涯星月孤。早知天盡處，雲霧起江湖。」
#+END_VERSE
¶

** 示世美胡居士¶

#+BEGIN_VERSE
「　遠來索我書，不以文章賦。但可得其全，天下始有悟。」
#+END_VERSE
¶

** 示見吾李居士刺股愈親¶

#+BEGIN_VERSE
「　毀形盡忠孝，忠孝終不妙。即此嬰重心，公然合至道。」
#+END_VERSE
¶

** 示李居士¶

#+BEGIN_VERSE
「　索我臨行句，當頭一棒親。痛聲情未瞥，忽見本來人。」
#+END_VERSE

<pb:KR6q0402_J_016-0073c>¶

** 示張文學¶

#+BEGIN_VERSE
「　偶共嵩呼語，相期別有時。且將乾屎橛，分付與君持。」
#+END_VERSE
¶

** 示付衣成居士¶

#+BEGIN_VERSE
「　跳出金剛圈，吞得栗棘蓬。破山門下過，莫道不相逢。」
#+END_VERSE
¶

** 示見宇熊居士¶

#+BEGIN_VERSE
「　竹杖行山去，雲山撥轉頭。要知腳底下，黃葉滿空浮。」
#+END_VERSE
¶

** 示桂寰彭居士¶

#+BEGIN_VERSE
「　居家人應佛，出家人非佛。究竟是與非，不知佛何物。」
#+END_VERSE
¶

** 示尼心源¶

#+BEGIN_VERSE
「　精進持禁戒，猶如護明珠。若然知動靜，真是大丈夫。」
#+END_VERSE
¶

** 示玉亭鄧居士¶

#+BEGIN_VERSE
「　偶面忽然別，情濃境亦濃。天城山水渺，卻與老僧同。」
#+END_VERSE
¶

** 示見宇李居士¶

#+BEGIN_VERSE
「　同來雙桂堂，歸去各飄香。穿透世人鼻，無人自感傷。」
#+END_VERSE
¶

** 送蓮月門人歸渝州¶

#+BEGIN_VERSE
「　說起臨行句，山頭萬木新。和煙折一手，相送杖頭春。」
#+END_VERSE
¶
破山禪師語錄卷十六¶

(四世孫　楚澧州　龍潭明初　慈利道林明¶
善　鼎州大龍光膺　蜀新寧牛山真櫺　萬¶
州百福山天圓寺廣徹　潭州西峰益聞同刻¶
破山和尚語錄第十六卷　堆藍弘禮禪人對¶
　秀水謝文英書　倪君亮子天章刊)¶

(康熙庚申年季春月嘉禾楞嚴般若坊附藏流通)
<pb:KR6q0402_J_016-0074a>¶

